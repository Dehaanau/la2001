Rijkevelde
==========

Anker ID: A30020
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Macroreliëf:**

 * landduin

dekzandrug Gistel- Maldegem-Stekene-Verrebroek

**Hydrografische Elementen:**

 * beek


Meersbeek en Maleleie

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


park bij beide kasteeldomeinen

**Kastelen, landgoederen en aanhorigheden:**

 * kasteel
 * toren
 * kasteelgracht


Welke geboouwen nog?

**Landbouwkundig erfgoed:**

 * hoeve


hoeve Ter Leiden

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Spoorweg:**

 * verlaten spoorweg

in noordwesten: tramlijn Brugge-Maldegem

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * knotbomenrij
 * perceelsrandbegroeiing

**Topografie:**

 * historisch stabiel


in loweiden zeer kleine graslandpercelen die zeer goed bewaard zijn
gebleven

**Historisch stabiel landgebruik:**

 * permanent grasland
 * meersen


loweiden; meersen bij Meersbeek

**Bos:**

 * naald
 * loof
 * hakhout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Bijna de gehele ankerplaats wordt bedreigd door de oprukkende bebouwing
waarbij lintbebouwing voor een scherpe isolering zorgt. De
landbouwbedrijven in de zuidoostelijke hoek is van weinig
landschappelijk belang. Het gebied rond Land- en tuinbouwinstituut
Maandagse vormt de verbinding met het achterliggende Meersengebied wat
gevrijwaard dient te worden. De vele recente uitbreidingen van dit
instituut komen vaak storend over in het landschap. De bossen ten westen
van kasteel Rijkevelde zijn militair domein met enkele loodsen die
echter nauwelijks opvallen.

--------------

B.landschapswaarden
-------------------

Wetenschappelijke waarde:
Deze ankerplaats ligt op de Pleistocene dekzandrug van
Gistel-Maldegem-Stekene-Verrebroek; de zandgrond vormde de basis voor de
ontwikkeling tot veldgebied. De aanwezigheid van heischrale en
heidevegetatie getuigt van het vroegere veldgebied, waarbij de graduele
verandering van de vochtigheidsomstandigheden zorgt voor een rijdkom aan
soorten(o.a. het natuursreservaat de Schobbejakshoogte). De Loweiden
hebben door hun permanent historisch graslandgebruik een waardevolle en
rijke graslandflora.
Historische waarde:
Het gebied vormde tot de 18e eeuw een veldgebied dat later ontgonnen
werd volgens een geometrisch percelerings- en wegenpatroon. Dit patroon
is goed bewaard gebleven en wordt geaccentueerd door de dreven. Ook de
bosaanplantingen vormen restanten van deze grootschalige ontginning. De
beide kastelen vormen door hun gaafheid, door hun relatie met de
fysische omgeving en door de inplanting in bos(park) waardevol
historisch erfgoed. De gave kleinschalige percelering, het historisch
graslandgebruik en de specifieke eigendomstoestand bepalen de
historische waarde van de Loweiden.
Esthetische waarde: De landschapsstructurerende Meersbeek wordt
geaccentueerd door de begeleidende bomenrij langs haar loop en door de
aangrenzende weilanden in de vallei. Het landschap in de vallei
contrasteert door een verschillende openheid sterk met het omringende
beboste landschap buiten de vallei. De goed bewaarde drevenstructuur
zorgt voor een samenhang tussen de boscomplexen en de meer open
valleien. De kastelen en bijhorende gebouwen hebben een grote
esthetische waarde door hun gaafheid en de inpassing in bos(park). De
Loweiden vormen door de omringende bomenrij en door het overwegend
graslandgebruik een landschappelijke entiteit op zich waarbij hun
kleinschalige percelering visueel benadrukt wordt door knotbomenrijen.
Ten noorden van het bos van Rijkevelde liggen een weilandcomplex met een
zeer gave knotbomenrijen en perceelsrandbegroeiing.
Sociaal-culturele waarde :
Ruimtelijk-structurerende waarde:
De oost-west-oriëntatie van de stuifzandrug en vooral de loop van de
Meersbeek structureren het landschap in grote mate omdat het
percelerings- en wegenpatroon eraan vasthangen.

--------------

C.TEKSTUELE Omschrijving
------------------------

Deze ankerplaats ligt in de driehoek gevormd door St-Kruis (gem.
Brugge), Assebroek (gem. Brugge), en Sijsele (gem. Damme), met een
zuidelijke uitloper tot de vallei van de Bergbeek (ten noorden van
Oedelemberg). De Loweiden en omgeving liggen in de gemeente Beernem.
Deze ankerplaats ligt op de Pleistocene dekzandrug van Gistel-Stekene-
Maldegem-Verrebroek. Door de arme zandgrond was dit gebied tot de 18e
eeuw een veldgebied dat dienst deed als gemeenschappelijke graasgrond
met heidevegetatie en verpreid een vijver. In de 18e eeuw en begin van
de 19e eeuw werden deze minder goeie landbouwgronden, onder impuls van
de Oostenrijkers, aanvankelijk met loofbomen bebost, later met
naaldbomen. Het landschap wordt gestructureerd door het reliëf en de
hydrografie: centraal in de ankerplaats loopt de Meersbeek van Sijsele
in west-zuidwestelijke richting. Aan deze beek en zijn vallei hangt het
wegenpatroon, de bebouwing en het landgebruik vast. De wegen en dreven
lopen hetzij loodrecht hetzij parallel aan deze beek, en zijn smal en
vaak onverhard. De Meersbeek heeft een begeleidende bomenrij. Dit draagt
allemaal bij aan de esthetische waarde van het gebied. In de vallei
treft men vooral weiland aan soms nog omzoomd met knotbomenrijen en
andere perceelsrand- begroeiing. Buiten de vallei staat vooral bos met
verspreid erin een landbouwperceel of bebouwd perceel. Ze bestaan vooral
uit loofbomen, met naaldbomen ertussen, én soms zijn het hakhoutbossen.
De dreven lopen door in de bossen. In het noorden van de ankerplaats
rond Doolhof is het eerder de loop van de Maleleie die het landschap
structureert. Hier zijn de knotbomenrijen langs weilandpercelen nog zeer
gaaf. De Loweiden zijn een complex van voornamelijk weilanden en in
mindere mate akkerlanden met een zeer kleinschalige percelering die
historisch vrij stabiel is. De geometrische perceelsstructuur wordt
geaccentueerd door de vrij gave (knot)bomenrijen. Deze historisch
permanente graslanden hebben tevens een grote floristische en
faunistische waarde. Dit complex wordt ruimtelijk geïsoleerd van de
omgeving door een opgaande bomenrij langs de begrenzende wegen en langs
de rand. De eigendomsstructuur van de percelen is eveneens goed bewaard
gebleven. De bebouwing (o.a. de beide kastelen) bevindt zich vooral aan
de rand van de vallei op hoger gelegen gronden. Het Rijkevelde kasteel,
daterend van 1920, heeft een zeer lange toegangsdreef met kasseien die
noord-zuid loopt. Het kasteel zelf is omringd door bossen en heeft
achteraan een vijver. Ten zuidwesten van het kasteel liggen de
hoevegebouwen die bij het kasteel horen. Momenteel is het Europacentrum
een plaats waar men blinden helpt om de natuur te beleven. Het kasteel
Ten Torre heeft ook een toegangsdreef en wordt omgeven door een
waterpartij. Het domein was vroeger een jachtgebied voor het Franse hof
waar o.a. een jachtpaviljoen stond. Vanuit de omgeving heeft men vista's
naar het kasteel en de aanpalende hofgebouwen. Dit kasteel is niet
omringd door boscomplexen maar eerder door een park met
compartimentering van de ruimte. Ten westen van kasteel Ten Torre ligt
Hoeve Ter Leiden die omringd is door een walgracht en vrij gaaf bewaard
is. De walgracht wordt geaccentueerd door begeleidende bomenrijen. Beide
kastelen zijn gaaf bewaard en in vrij goeie staat. In de noordwestelijke
uithoek ligt een klein natuurreservaat (de Schobbejakshoogte) dat
begrensd wordt door een deel van de oude spoorlijn tussen Brugge en
Maldegem waarop heischrale vegetatie voorkomt door de drogere condities.
De spoorlijn wordt geaccentueerd door een bomenrij en de
struikbegroeiing. De Schobbejakshoogte zelf heeft een rijkdom aan
vochtminnende heidevegetatie die zeer vochtige condities verdraagt. Het
bevindt zich op een vroegere stuifzandhoogte. Ook ten noordwesten van
kasteel Ten Torre liggen enkele percelen met hakhout en heidevegetatie.
In het zuidoosten loopt de dekzandrug over in Oedelemberg wat
landschappelijk ook tot uiting komt. Het landschap wordt veel opener
zonder perceelsrandbegroeiing en dreven; men treft er meer bebouwing
(vnl. landbouwbedrijven) aan. Van hieruit heeft men een zicht op de
noordelijke flank van Oedelemberg. In het zuiden van de ankerplaats ligt
het Land- en Tuinbouwinstituut Maandagse dat zich op de overgang tussen
dekzandrug en de achterliggende Assebroekse Meersen bevindt. Het is
belangrijk dat de visuele verbinding tussen beide ankerplaatsen,
namelijk de graduele terreinovergang, behouden blijft. In het noorden
sluit deze ankerplaats aan die van Maleveld en bossen van Male. Beide
ankerplaatsen zijn vroegere veldgebieden op de dekzandrug die later
bebost werden. Ze verschillen echter in cultuurhistorisch oogpunt in
bebouwing en ook in landgebruik omdat het Maleveld niet bebost werd. Het
landschap heeft een half open karkater door de afwisseling van gesloten
boscomplexen en half open weilandpercelen.
