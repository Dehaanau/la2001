Kasteeldorp Genoelselderen
==========================

Anker ID: A70061
----------------

**Landschap**


C.TEKSTUELE Omschrijving
------------------------

Genoelselderen is een straatdorpje in het brongebied van de Demer. De
oudste bewoningssporen van Genoelselderen dateren uit de Gallo-Romeinse
tijd. In de vroege middeleeuwen vormde het met 's Herenelderen één
domein, dat omstreeks 1200 in twee heerlijkheden werd gesplitst. Het
werd genoemd naar de voornaam Godenoel van de eerste heren van Elderen
en bleef tot 1718 in het bezit van dat geslacht. In 1758 ging het bezit
over naar de familie Borchgrave, die het heerlijk kasteel halverwege
vorige eeuw een neoclassicistisch uitzicht bezorgde. Momenteel wordt het
domein als wijnkasteel beheerd. De kasteelsite is onderdeel van een gaaf
landschappelijk dorpsbeeld. Het noordelijk gedeelte van het dorp wordt
volledig beheerst door het kasteelverleden. De Sint-Martinuskerk vormt
een aanknopingspunt met de heren van Elderen, waarvan verschillende er
begraven liggen. Het praalgraf van Jan-Lodewijk van Elderen, tussen 1688
en 1694 prinsbisschop van Luik, bevindt zich in de parochiekerk. Verder
bevat de dorpskern nog merkwaardige boerderijen. De Kasteelstraat biedt
een zicht op voorgevel, staatsieplein en dienstgebouwen van het kasteel,
dat een imposant en symmetrisch U-vormig grondplan heeft met
witgeschilderde gevels op een arduinen onderbouw. Het park ervoor
ontvouwt zich als een geometrische Franse tuin met terrasniveaus,
trapjes, grasperken, wandelpaden, monumentale bomen en een ovale vijver
met watervogels. In het zuidelijke gedeelte bevindt zich een belvedère.
Ten noorden van het kasteel staat de monumentale kasteelhoeve, één der
fraaiste vierkanthoeven uit de regio. De onmiddellijke omgeving van het
kasteel met staatsieplein, trappartijen, erf van de hoeve en inkomdreef
stamt uit de 18de eeuw. Zowel de omgevende percelering als de nabij
gelegen bossen zijn historisch stabiel. In het oostelijke
Kiezelingenbosje ligt een Romeinse tumulus uit de 2de eeuw verscholen.
Een dreef in de as van het kasteel verbindt kasteelpark met het Grootbos
of Elderenbos, het voormalige jachtterrein van de heerlijkheid, dat zich
op de steile dalhelling ten oosten van het kasteel situeert. Net ten
oosten daarvan bevindt zich eveneens een tumulus. Op de plateaugronden
rondom de landelijke dorpskom primeert de openheid van de traditionele
akkerbouw. Daar wint de laagstammige fruitteelt evenals de wijnbouw
veld. De varërende aanwezigheid van bossen, dreven, hoogstamboomgaarden
en houtkanten in het open akkerbouwgebied bepalen het aangename van het
omgevende landschap.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~



Historische waarde:
~~~~~~~~~~~~~~~~~~~


De onmiddellijke omgeving van het kasteel met staatsieplein,
trappartijen, erf van de hoeve en inkomdreef stamt uit de 18de eeuw,
toen het kasteel een neoclassicistisch uitzicht kreeg. Zowel de
omgevende percelering als de nabij gelegen bossen zijn historisch
stabiel. Vlakbij zijn twee tumuli gelegen. De Sint-Martinuskerk vormt
een aanknopingspunt met de heren van Elderen, waarvan verschillende er
begraven liggen.

Esthetische waarde:
~~~~~~~~~~~~~~~~~~~

De Kasteelstraat biedt een imposant zicht op
voorgevel, staatsieplein en dienstgebouwen van het kasteel. Daarvoor
ontvouwt zich het park als een geometrische Franse tuin. Ten noorden van
het kasteel staat één der fraaiste vierkanthoeven uit de regio. Ook de
dorpskern bevat nog merkwaardige boerderijen. Verder bepaalt de
variërende aanwezigheid van bossen, dreven, hoogstamboomgaarden en
houtkanten in het open akkerbouwgebied het aangename van het omgevende
landschap.


Sociaal-culturele waarde:
~~~~~~~~~~~~~~~~~~~~~~~~~


De kasteelsite is onderdeel van een gaaf
landschappelijk dorpsbeeld. Momenteel wordt het domein als wijnkasteel
beheerd.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het noordelijk gedeelte van het dorp wordt landschappelijk volledig
beheerst door het kasteelverleden, waarvan het kasteel met park en de
verbindingsdreef met het Grootbos de voornaamste getuigen zijn.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * holle weg

zcht glooiend reliëf van het Haspengouws leemplateau

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


kasteelpark met arboretum, belvedère, Engelse tuin, Franse tuin,
rozentuin

**Nederzettingspatronen:**

 * nederzettingspatroon

kasteeldorp

**Kastelen, landgoederen en aanhorigheden:**

 * kasteel
 * muur


kasteel met dienstgebouwen, staatsieplein, hek en

**Landbouwkundig erfgoed:**

 * hoeve


o.a. kasteelhoeve, hoeves in Sint-Maartensstraat

**Kerkelijk erfgoed:**

 * kerk
 * kapel
 * pastorie


Sint-Martinuskerk, Sint-Apolloniakapel, Sint-Jozefkapel

 **Archeologische elementen:**
Gallo-Romeinse vondsten zoals tumuli

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom


**Lijnvormige elementen:**

 * dreef
 * houtkant
 * hagen

**Kunstmatige waters:**

 * vijver


**Topografie:**

 * historisch stabiel


historisch stabiel in omgeving van dorpskom en kasteeldomein,
ruilverkaveling in ruimere omgeving

**Historisch stabiel landgebruik:**

 * permanent grasland


graslanden nabij dorpssite, open akkerbouwgebied op leemplateau

**Typische landbouwteelten:**

 * hoogstam


wijnbouw

**Bos:**

 * loof
 * hooghout
 * struweel


o.a. Grootbos, Heidebos, Kiezelingenbos

OPMERKINGEN EN KNELPUNTEN
~~~~~~~~~~~~~~~~~~~~~~~~~

In het open akkerbouwgebied wint de laagstammige fruitteelt evenals de
wijnbouw veld. De recente bebouwing levert geen bijdrage tot de
landschapswaarden.
