Vallei van de Poekebeek met kasteeldomein van Poeke
===================================================

Anker ID: A34008
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Hydrografische\_Elementen:**

 * waterloop
 * beek
 * vallei
 * meander

 
**Moerassige gronden:**

 * veen

 
**Geologie:**

 * ontsluitingen

 
Vlaamse Vallei

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park

 
Park van Poeke

**Kastelen, landgoederen en aanhorigheden:**

 * kasteel
 * toren
 * orangerie
 * muur
 * omheining
 * ijskelder
 * kasteelgracht

 
koetshuis, hondenkennel

**Landbouwkundig erfgoed:**

 * hoeve
 * schuur
 * stal

 
**Kerkelijk erfgoed:**

 * kerk
 * kapel

 
kerk van Poeke

**Klein historisch erfgoed:**

 * standbeeld

 
H. Hartmonument

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Waterbouwkundige\_infrastructuur:**

 * brug
 * grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * dreef
 * bomenrij
 * hagen
 * knotbomenrij
 * perceelsrandbegroeiing

**Kunstmatige waters:**

 * poel

 
**Topografie:**

 * blokvormig
 * onregelmatig
 * historisch stabiel

 
**Historisch stabiel landgebruik:**

 * permanent grasland

 
**Bos:**

 * loof
 * hakhout
 * middelhout
 * hooghout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

--------------

B.landschapswaarden
-------------------

 Wetenschappelijke waarde:
Een goed onderhouden parkbos met grote verscheidenheid aan landschap
en biotopen: graslanden, beekdalbossen, hakhoutbosbestanden, middel- en
hooghoutbossen, poelen, natuurlijke waterlopen en waterpartijen,
rietoeverbiotoop, muurvegetaties, dood hout, etc. Bossen hebben meestal
een zeer goed ontwikkelde struiklaag. De vallei van de Poekebeek ligt in
een licht heuvelig gebied. De breedte van het alluvium varieert sterk
van plaats tot plaats. Een smalle uitloper van de Vlaamse Vallei komt
tot net ten zuiden van het kasteeldomein van Poeke.
Historische waarde:
Een afbeelding uit 1641 toont een kasteel op zeshoekige aanleg met
franse tuin met grachten omgeven. De tuin is tot op vandaag deels
identiek gebleven qua vormen (achtertuin in 19e eeuw deels omgezet in
Engelse tuin). Het kasteel werd in 1875 verbouwd. Het huidige
drevenpatroon is een gevolg van de 18e eeuwse vormgeving die in de 19e
eeuw deels werd omgevormd volgens een Engelse landschapsstijl. Het
drevenpatroon zorgde voor visuele zichtassen vanuit het kasteeldomein
naar het omliggende landschap.
Esthetische waarde: Dit is een gevarieerd gebied (tuinen, gebouwen,
brugjes, waterpartijen) en afwisselend beeld van gesloten bospercelen en
open weiland. Het domein wordt doorsneden door de Poekebeek, de haakse
dreven en een sterredreef. De hoge coniferenhagen rondom de
grasparterres werd vervangen door lage hagen in buxus om het uitzicht op
het kasteel te herstellen. Het kasteel is in barokstijl opgetrokken.
Sociaal-culturele waarde : Het kasteelpark staat voor passieve
recreatie open. Er is tevens een educatieve functie (Natuureducatief
centrum 'Het Koetshuis').
Ruimtelijk-structurerende waarde:
Centraal in de ankerplaats ligt het kasteeldomein van Poeke. De
Poekebeek is in het kasteelpark rechtgetrokken. Door de omliggende
gebieden meandert ze nog wat. De vallei van de Poekebeek ligt in een
licht heuvelig gebied. De breedte van het alluvium varieert sterk van
plaats tot plaats. Rond het alluvium liggen lichte verhevenheden, deze
liggen onder akkerland. De hoeves situeren zich op de rand van de
vallei, die door weiden is ingenomen, en de akkers. Het kasteel staat op
een licht verhevenheid. In het achterliggende park is het domein via een
axiaal drevenpatroon met het omgevende landschap verbonden.

--------------

C.TEKSTUELE Omschrijving
------------------------

 Dit deel van de vallei van de Poekebeek strekt zich hoofdzakelijk op
grondgebied van de gemeente Aalter uit. Centraal in de ankerplaats ligt
het kasteeldomein van Poeke. De Poekebeek is in het kasteelpark
rechtgetrokken. Door de omliggende gebieden meandert ze nog wat. De
vallei van de Poekebeek ligt in een licht heuvelig gebied. De breedte
van het alluvium varieert sterk van plaats tot plaats. Rond het alluvium
liggen lichte verhevenheden, deze liggen onder akkerland. De hoeves
situeren zich op de rand van de vallei, die door weiden is ingenomen, en
de akkers. Het uitgestrekte kasteeldomein van Poeke blijft in zijn
huidige vorm herkenbaar als een laat 19e eeuws adelijk landgoed met hier
en daar een accent uit de 20e eeuw. Het is mogelijk dat de huidige site
op een meerledige castraal motte- systeem teruggaat. Hoewel men voor de
oorsprong van dit belangrijke historische site tot hoog in de 12e eeuw
moet opklimmen, staat het buiten kijf dat vooral de 18e eeuwse
cultureel- economische opleving in vorstelijk Vlaanderen dit
kasteeldomein een duurzaam historisch profiel heeft bezorgd. In de
Vroege Middeleeuwen was het versterkte kasteel van Poeke een waar
bolwerk van ridderlijke gezanten uit het Vlaamse Graafschap, dat
steevast vanuit Brugge werd bestuurd. De woonsite van de Heren van
Poucke werd meermaals door strijdlustige Gentse opstandelingen bestookt,
waardoor het na 1453 voor lange jaren in puin achter bleef. Het duurde
bijna anderhalve eeuw vooraleer een vernieuwend adellijk initiatief zou
komen. De familie de Preudhomme d'Hailly nam in 1597 de kasteelgoederen
over en zou het vanaf die datum de Heerlijkheid Poeke meer dan twee
eeuwen lang besturen en het kasteeldomein uitbouwen tot het middelpunt
van hun steeds uitbreidende eigendommen. Het hoogtepunt was er in 1765.
De geïsoleerde ligging van Poeke, de gestadigde afname van haar
bevolkingsaantal en haar bestendig landbouwkarakter met voornamelijk
pachthoven, waren er dan ook oorzaak van dat het adellijke machtsysteem
tot na de Tweede Wereldoorlog vlot zou blijven functioneren. Het
geslacht de Preudhomme d'Hailly was in de tweede helft van de 19e eeuw
echter voorgoed over haar hoogtepunt heen en financiële moeilijkheden
verzwakten haar positie zowel binnen als buiten het dorp, waardoor onder
meer het kasteeldomein te Poeke in 1872 diende prijsgegeven. De familie
Pycke de Peteghem kocht het kasteeldomein aan en domineerde het
politieke leven in het dorpje Poeke. Het kasteeldomein doorstond beide
wereldoorlogen maar de adellijke invloed doofde uit na het overlijden
van de laatste barones in 1955. Vanaf 1977 werd het kasteeldomein
eigendom van de gemeente Aalter en doet het voornamelijk als
recreatiezone dienst. In de 18e eeuw, toen de aanbestedingen van
allerhande bouwactiviteiten aan het toenmalige Rococo- kasteel van Poeke
nog aan de gang zijn, duiken reeds aanwijzingen op die wijzen op een
concrete aanpak van tuinarchitecturale plannen. Men had een symmetrisch
concept in het achterhoofd waarbij ook rekening werd gehouden met het
omliggende landschap. Naar alle waarschijnlijkheid werd in 1752, in
aanvulling op een eng en reeds gedeeltelijk aanwezig drevenbestand, een
axiaal drevenpatroon ontworpen. Doorheen het gedeeltelijk beboste domein
achter het kasteel werden in deze periode zichtassen opengewerkt. In het
radiale knooppunt van het drevenpatroon vervoegden zich blijkbaar tal
van visuele relaties. Vanuit het knooppunt vertrok een brede centrale
zichtas naar de achterzijde van het kasteel waar zich een uitgestrekt
terras bevond. Andere dreven verschaften uitzichten op de omliggende
dorpskerkjes van Poeke, Lotenhulle, Ruiselede en Aalter. De overige
dreven in het kasteeldomein waren evengoed gericht op belangrijke
artificiële elementen uit het omliggende landschap, zoals de
korenwindmolen van Poeke en Lotenhulle en het Goed te Axpoele op
Ruiselede, waar zich naast een windmolen ook een watermolen bevond. De
silhouetten van de torenspitsen en windmolens waren over grote afstand
in dit weinig reliëfrijke landschap te zien. In de periode voor de 19e
eeuw waren deze duidelijk waar te nemen elementen signaturen, die naast
hun eigenlijke functie ook de feodaliteit waarvan zijn deel uitmaakten,
in het omliggende landschap symboliseerden. Het zorgvuldig ordenen van
de dreven in een uitgekiend patroon, liet de Baron van Poeke toe zijn
allesomvattende macht op een luisterrijke en creatieve wijze te
manifesteren. Eind de 18e eeuw waren de verbouwingen aan het kasteel in
sobere Lodewijk XV- stijl voltooid. Voor en achter het kasteel werd de
tuin in klassieke tuinstijl naar Frans model uitgewerkt. Net als vele
parken ging men in Poeke in de 19e eeuw vooral op de landschapsstijl
verder borduren. Het sublieme concept van het verreikende axiale
drevenpatroon hield tot het derde kwart van de 19e eeuw stand, waarna
het, samen met een opmerkelijke reducering van het bosbestand
gedeeltelijk leek weg te kwijnen. Dit is waarschijnlijk te verklaren
doordat het domein in handen van een andere familie was gekomen die
misschien door de houtverkoop en de nieuwe stukken verpachtbare gronden
nieuwe inkomsten hadden. De rechtlijnigheid die vroeger de aanleg
beheerste, werd doorbroken door de aanleg van enkele graslanden met
gebogen omtreklijnen. De beslotenheid van het 'nieuwe' kasteeldomein
werd mogelijk versterkt door een gevoelige inperking van het stervormige
drevenpatroon en een drastisch uitbreiding van het bosareaal. De
romantische stroming van het einde van de 19e eeuw vervaagde
gedeeltelijk door de opkomst van een verregaand eclecticisme bij de
aanvang van de 20e eeuw. De voortuin was in deze periode getransformeerd
tot een voorbeeld van een neo- stijl die teruggreep naar de regelmaat
van het Franse classicisme. De compositie van de tuin werd opnieuw
rechtlijnig. Nog andere elementen getuigen van het nieuwe elan dat het
domein op het einde van de 19e eeuw kreeg. Het koetshuis (waar vandaag
het Natuur Educatief Centrum gevestigd is), de ommuurde moestuin, een
tweetal broeikassen en een ruim hondenhok. De relatief laaggelegen
bosbestanden kenden een zorgvuldig hakhoutbeheer met korte omlooptijden.
Op de laagst gelegen vochtige graslanden in het kasteeldomein paste men
een maaibeheer toe. Bij deze techniek werd de bodem op een afdoende
manier verschraald door het betreffende perceel bij het begin van de
zomer te hooien. De dreven waren niet enkele decoratief maar ze zorgden
eveneens voor brand- en constructiehout. Het "Goed te Leurebroeck" is
een hoeve die half omwald is. Er loopt een rechte populierendreef naar
straat toe. De hoeve wordt in 1626 reeds vermeld. Het oud pachtgoed was
deels een leen van Poeke en deels een leen van de heerlijkheid van
Bellem en Schuurveld. Het boerenhuis heeft 1824 als jaaranker. Het "Goed
te Vormezele" was een foncier van de gelijknamige heerlijkheid. De oudst
bekende bezitter dateert uit de 15e eeuw. De heerlijkheid van Voormezele
had een baljuw en zeven schepenen en ging af van de heerlijkheid
Voormezele bij Ieper. Vroeger was het goed omwald, nu zijn er enkel maar
restanten meer van over. Het huidige boerenhuis dateert uit de 18e eeuw.
Het "Hof te Barel" werd in de 15e eeuw ook "Hof te Baarle" genoemd. Het
was een leen van de heer van Nevel met vier achterlenen. De
"Meulemeershoeve" heeft een kern die minstens tot de 18e eeuw opklimt.
Aan de Molenmeersen, ten zuidwesten van de hoeve, komen graslanden voor
die met knotbomen zijn afgeboord. De "Pluimstede hoeve" werd reeds in
1509 vermeld. Het woonhuis dateert uit ongeveer midden de 19e eeuw. De
kerk van Poeke werd samen het plein ervoor, waar het voormalige
gemeentehuis en een herberg opstaat, in de ankerplaats opgenomen. Het
door het kerkhof omgeven neogotisch kerkje dateert uit 1842.
