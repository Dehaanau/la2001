Overijse
========

Anker ID: A20036
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Macroreliëf:**

 * heuvel

**Hydrografische Elementen:**

 * waterloop
 * rivier
 * vallei



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park
 * hof


**Nederzettingspatronen:**

 * nederzettingspatroon
 * plein

**Kastelen, landgoederen en aanhorigheden:**

 * kasteel
 * hovenierswoning


+ jachtpaviljoen

**Bouwkundig erfgoed:**

 * (heren)woning
 * huis
 * herberg
 * afspanning


**Kerkelijk erfgoed:**

 * kerk


**Andere:**
brouwerijen, maalderij

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Kunstmatige waters:**

 * vijver



OPMERKINGEN EN KNELPUNTEN
~~~~~~~~~~~~~~~~~~~~~~~~~

Bebouwde kern, omschrijving afgestemd op bestaande bescherming als
dorpsgezicht en de aansluitende bescherming van de serristenwoningen met
serres

--------------

B.landschapswaarden
-------------------

Wetenschappelijke waarde:
Een dorp met een rijk verleden dat één van de bakermatten was van de
Belgische serredruiventeelt.
Historische waarde:
De serredruiventeelt, die nu een stille dood nabij is, ontstond in de
tweede helft van de 19de eeuw eerst te Hoeilaart en vanaf 1878 ook in
Overijse. Deze tuinbouwcultuur verstrekte de bevolking meer dan gewone
welstand en dit is dan ook te zien aan de talrijke serristenvilla's. De
terugval kwam er na 1962 door de massale invoer uit de zuiderse
E.G.-landen en de stijging van de verwarmingskosten. Nu telt Overijse
nog 1300 druivenserres terwijl er in 1960 nog 15000 serres stonden. Het
grote aantal historische gebouwen in Overijse getuigt dat Overijse niet
enkel groot geworden is door de druiventeelt. Het gemeentehuis werd
begin de 16de eeuw gebouwd door de Brabantse hertogen als een van hun
residenties. De Sint-Martinuskerk heeft nog een Romaanse toren. De 17de
eeuwse afspanning "De Bonten Os" en het 16de eeuws Justius Lipsiushuis,
de Begijnhofkapel en de Kardaan, dat overblijfselen zijn van de oude
vestigingswallen, en het Kasteel van Ijse geven eveneens aan dat
Overijse in die periode een hoog aanzien had
Esthetische waarde: Hier is het typische serrelandschap van
Hoeilaart-Overijse te bewonderen dat te Overijse verweven is met haar
rijke verleden. De dorpsstructuur met haar kleine wegeltjes en steegjes
doet stedelijk aan.
Sociaal-culturele waarde :
Ruimtelijk-structurerende waarde:


--------------

C.TEKSTUELE Omschrijving
------------------------

Overijse is een uitgestrekte gemeente gelegen tussen de Brusselse
agglomeratie en de taalgrens. De dorpsstructuur met zijn kleine
wegeltjes en steegjes doet stedelijk aan. De dorpskern is ingeplant op
een steile helling met een halverwege gelegen kerk en gemeenteplein. Het
kasteel ligt aan de voet van deze helling bij de IJse, een bijrivier van
de Dijle. Deze gunstige ligging, nog bevoordeeld door het nabije
Zoniënbos, economische omstandigheden en de hertogelijke bescherming
maakten van Overijse een belangrijke vrijheid die haar hoogste bloei
kende tussen de 12de en het midden van de 14de eeuw. Nadien verviel ze
tot een gewone heerlijkheid bestuurd door de plaatselijke heren. Recente
verkavelingen en bebouwing geven aan deze grote gemeente met talrijke
gehuchten een vrij sterk residentieel karakter. Hier is het typische
serrelandschap van Hoeilaart-Overijse te bewonderen dat te Overijse
verweven is met zijn rijk verleden. De serredruiventeelt, die nu een
stille dood nabij is, ontstond in de tweede helft van de 19de eeuw eerst
te Hoeilaart en vanaf 1878 ook in Overijse. Deze tuinbouwcultuur
verstrekte de bevolking meer dan gewone welstand en dit is dan ook te
zien aan de talrijke serristenvilla's. De bloeiperiode situeerde zich
tussen de twee wereldoorlogen. De terugval kwam er na 1962 door de
massale invoer uit de zuiderse E.G.-landen en de stijging van de
verwarmingskosten. Nu telt Overijse nog 1300 druivenserres terwijl er in
1960 nog 15000 serres stonden. Het grote aantal historische gebouwen in
Overijse getuigt dat Overijse niet enkel groot geworden is door de
druiventeelt. Ook een aantal industriële vestigingen zijn het vermelden
waard, waaronder de in hoofdzaak 19de-eeuwse Brasserie du Béguinage,
vlak bij de begijnhofkapel en het nieuwe cultureel centrum. In de
nabijheid ligt eveneens de zogenaamde Vuurmolen, een industriële
maalderij en tegelijkertijd één van de eerste volledig betonnen
constructies uit het begin van de 20ste eeuw. Ernaast ligt het cultureel
centrum Den Blank en hierop aansluitend het domein Mariëndaal met het
kasteel en een park met vijver. De Sint-Martinuskerk is gelegen op een
helling ten zuiden van het dorpsplein, met een hoge zandstenen keermuur,
ze heeft een vierkante westertoren met een Romaanse kern, vermoedelijk
uit de 12de eeuw. De Begijnhofkapel is het enige overblijfselvan het
begijnhof Mariadal, dat reeds geciteerd werd in 1267. De bloeiperiode
van Overijse wordt ook weerspiegeld in het gebouwenpatrimonium. De
bebouwing rond het centrale plein bestaat grotendeels uit grote
dorpshuizen, daterend uit 17de, 18de en 19de eeuw, merendeels
gecementeerd of bepleisterd. De 17de eeuwse afspanning "De Bonten Os"
werd in de 19de eeuw aangepast. Het 16de eeuws Justus Lipsiushuis werd
aangepast en vergroot in de 18de, 19de en 20ste eeuw, verder verwelden
we nabij de kerk nog de Kardaan en overblijfselen van de oude
vestigingswallen. Het gemeentehuis is een grondig gerestaureerde en
verbouwd versie van de voormalige markthal, gelegen op de heuvel met het
lager gelegen dorpsplein en de kerk. Het huidige gebouw werd in het
begin van de 16de eeuw opgetrokken door de gekende bouwmeesters
Keldermans. Het Kasteel van Isque werd na de Tweede Wereldoorlog als
school ingericht. Het oorspronkelijke slot werd reeds in 1356 vermeld,
in de 16de eeuw werd het door de familie van Hoorn bewoond. De oudste
delen van het huidige gebouw dateren uit de 16de en 17de eeuw. Het
gebouw werd ingekort bij de aanleg van de steenweg naar Waver in 1768.
Parallel staat een - eveneens ingekort - dienstgebouw dat even oud is
als het kasteel. In het kasteelpark staat een voormalig jachtpaviljoen
uit de 15de-16de eeuw. De kern van Overijse werd al in 1980 als
dorpsgezicht beschermd. Talrijke gebouwen en hun omgeving zijn reeds als
monument of dorpsgezicht beschermd: het kasteel van Isque, de voormalige
begijnhofkapel, de voormalige afspanning In den Bonte Os, het Justus
Lipsiushuis, de Vuurmolen, twee serristenwoningen met bijhorende serres.
