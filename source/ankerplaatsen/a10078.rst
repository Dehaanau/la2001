Verloren Schaap
===============

Anker ID: A10078
----------------



C.TEKSTUELE Omschrijving
------------------------

Het landschap 'Verloren Schaap' is gelegen op grondgebied van de
gemeenten Meerhout en Mol in de Centrale Kempen. De begrenzing van deze
ankerplaats wordt gevormd door de Volmolenbaan in het noorden, de
Borgerhoutsendijk en Lil in het oosten, de bewoning van Lil en Meerhout
in het zuiden en de gemeentegrens met Geel in het westen. Op de
historische kaart van Ferraris (1777) herkennen we de ankerplaats als
heide, omgeven door natte weilanden langsheen de Zeeploop. In de
noordelijke rand komen enkele vennen voor. Bij Vandermaelen (1854) wordt
de naam 'Verloren Schaap' genoemd. Langsheen de Zeeploop -toen 'Gibi
Ruisseau'- domineren nog steeds de natte wei- of hooilanden. Centraal in
het gebied heeft de heidevegetatie reeds deels plaats moeten ruimen voor
naaldhoutaanplanten; in het noorden komen duidelijk enkele moerassige
gedeelten voor. In het begin van de 20ste eeuw (MGI, 1909) is er in deze
situatie nog maar weinig verandering gekomen. Langsheen de Zeeploop
wordt kleinschalig weilandgebied weergegeven; het centrale gedeelte
betreft een mozaïek van naaldhoutaanplanten, heiderestanten en enkele
akkers. In het noorden komt er nog steeds heel wat moeras voor, doch
hier en daar onderbroken door naaldhout of enkele kleine akkers. Vandaag
betref het 'Verloren Schaap' een relatief gaaf bewaard relict van een
eertijds veel uitgestrekter kleinschalig landschap, waar talrijke
structuren, patronen en elementen verwijzen naar het historische
bodemgebruik. Nog steeds herkennen we de natte weilanden en enkele
kleinere percelen naaldhout, met ertussenin akkers. Enkele waterplassen
verwijzen nog naar de oude moerassen en plaggenbodems en lijnvormige
landschapselementen weerspiegelen het oude landbouwgebruik. De
wetenschappelijke waarde van dit landschap wordt bepaald door de
afwisseling in bodemgebruik, de kleinschaligheid en de rijkdom aan
kleine landschapselementen, die samen resulteren in een rijkdom aan
biotooptypen voor planten en dieren. In het zuiden aansluitend op de
vallei van de Grote Nete en in het noorden en oosten respectievelijk op
de landschappen van Bel en Balen, vormt het 'Verloren Schaap' deel van
een cluster van groene entiteiten en zo ook een belangrijke stapsteen in
de migratieroute van fauna en flora. Binnen de grenzen van de
ankerplaats bleef het typische karakter van een eertijds veel
uitgestrekter Kempisch landschap bewaard. De ruimtelijk-structurerende
waarde wordt vooral bepaald door de afwisseling van verschillende
soorten grondgebruik en vegetatietypes. De onregelmatige
perceelsstructuren en de talrijke lijnvormige landschapselementen
benadrukken de kleinschaligheid van deze mozaïek. Dit evenwichtig
samengaan van verschillende vegetatietypes en -structuren resulteert
bovendien in een esthetisch aantrekkelijk geheel. Jammer genoeg
verdringt een toenemende intensivering van het bodemgebruik stilaan de
intrinsieke waarden van dit gebied en vormt daarmee een bedreiging voor
het behoud van het typische landschappelijke karakter van het geheel.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De wetenschappelijke waarde van dit landschap wordt bepaald door de
afwisseling in bodemgebruik, de kleinschaligheid en de talrijke kleine
landschapselementen, die samen resulteren in een rijkdom aan
biotooptypen voor plant- en dier. In het zuiden aansluitend op de vallei
van de Grote Nete en in het noorden en oosten respectievelijk op de
landschappen van Bel en Balen, vormt het 'Verloren Schaap' deel van een
cluster van groene entiteiten en zo ook een belangrijke stapsteen in de
migratieroute van fauna en flora.

Historische waarde:
~~~~~~~~~~~~~~~~~~~


Vandaag betref het 'Verloren Schaap' een relatief gaaf bewaard relict
van een eertijds veel uitgestrekter kleinschalig landschap.Talrijke
structuren, patronen en elementen in het landschap verwijzen naar het
historische bodemgebruik. We vernoemen de plaggenbodems, houtkanten,
oude bosjes, heiderelicten en waterplassen.

Esthetische waarde:
~~~~~~~~~~~~~~~~~~~

Een evenwichtig samengaan van verschillende
vegetatietypes en -structuren resulteren in een esthetisch aantrekkelijk
geheel. Lintvormige kleine landschapselementen, waterplassen en
onregelmatige perceelstructuren dragen bij tot het typische karakter en
de hoge belevingswaarde van dit landschap.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Binnen de grenzen van de ankerplaats bleef het typische karakter van
een eertijds veel uitgestrekter Kempisch landschap bewaard. De
onregelmatige perceelsstructuren, de talrijke lijnvormige
landschapselementen en de afwisseling in grondgebruik en vegetatietypes
benadrukken de kleinschaligheid van dit gebied.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Hydrografische Elementen:**

 * waterloop


Zeeploop

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom


**Lijnvormige elementen:**

 * bomenrij
 * houtkant

**Kunstmatige waters:**

 * poel
 * vijver


**Historisch stabiel landgebruik:**

 * plaggenbodems
 * heide


heiderelicten

**Bos:**

 * naald
 * loof
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Een toenemende intensivering van het bodemgebruik verdringt stilaan de
intrinsieke waarden van dit gebied en vormt daarmee een bedreiging voor
het behoud van het typische landschappelijke karakter van het geheel.
