Oudenberg
=========

:Ankerplaats ID: A40088


*Landschap**



Omschrijving
------------

Deze ankerplaats bevindt zicht ten oosten van Geraardsbergen. De
omgeving van Geraardsbergen is heuvelachtig, met, naar Vlaamse normen,
steile en hoge hellingen. De 'Muur' is er een bekend voorbeeld van, deze
ligt op de Oudenberg (110 meter). Deze 'berg' is in feite niets meer dan
een steil, klein hoedje dat op een langgestrekte heuvelkam, de Buizemont
(70 à 80 meter), staat. Die ligt parallel aan de Dender en beschermt het
stadje. De kasseiwegen op de Muur getuigen van een bepaalde, uiterst
belangrijke en langdurige fase in de evolutie van infrastructuurwerken
in casu de wegenbouw. Om industrieel- archeologische redenen zijn de
technische kernmerken van langs- en dwarsprofielen, de fundering en
afboording van belang. Deze kasseiwegen zijn nog een van de laatste
voorbeelden van een geplaveide wegverharding, een techniek die reeds ten
tijde van de Romeinse militaire aanwezig werd toegepast bij de aanleg
van heirbanen. Op het einde van de 18e eeuw werden de eerste stenen
wegen aangelegd. De haarspeldbochten van de 'Muur' ten zuidoosten van
Geraardsbergen is vrij steil (meer dan 15%) en beklimt een helling die
tot 36% bedraagt. Aan de zuidoostkant van dezelfde Oudenberg loopt de
weg naar Moerbeke daarentegen zonder (haarspeld)bochten: die helling
bedraagt slecht 6%. De steilste hellingen vallen op de luchtfoto op door
de aanwezigheid van bossen. Geraardsbergen is ten oosten van de Dender
ontstaan, op de flanken van de Oudenberg. Pas aan het einde van de 19e
eeuw en vooral in de 20e eeuw groeide de stad verder over de Dender in
westelijke richting. Toch bevond zich ook daar al in de middeleeuwen een
kleine nederzetting, waarschijnlijk de woonplaats van werklieden en
lijfeigenen. Eén brug verbond de twee stadsdelen. Nu zijn er meer
bruggen. De Dender is een markante lijn in de stad: ze snoert de stad in
twee en scheidt ten dele de woonfunctie in het westen van het handels-
en cultuurgebeuren in het oostelijke Hoog- Geraardsbergen. De
Buizemontstraat, die over de kam van de Buizemontheuvel loopt, maakt
deel uit van een erg oude weg, die 'Schapenweg' genoemd. Deze is
mogelijks van Keltische ouderdom. Toen was de Schapenweg een lange
straat die de Dender precies ten noorden van de Markmonding kruist.
Vervolgens loopt hij de heuvelkam op nabij Boureng en blijft die volgen.
Alleen het steile 'hoedje' van de Oudenberg wordt omzeild. Iets verder,
op de Grote Molenberg, splitst deze historische weg zich in tweeën: één
tak volgt de dalende heuvelkam naar Onkerzele, en de andere loopt naar
het oude gehucht Atembeke in oostelijk richting. Door het Moerbekebos
wordt dan de steile westerhelling van de tweede kam beklommen die dan
verder in oostelijke richting wordt gevolgd. Op de top van de Oudenberg
staat een kapel. Rondom dit bedevaartsoord staat een dubbele rij linden
waarvan de kruin plat gesnoeid is. De begin 17e eeuwse kapel werd enkele
keren opnieuw gebouwd. De huidige dateert uit begin de 20e eeuw. Achter
de kapel bevindt zich een kolom van de in 1862 afgebroken Lessense poort
en een oriëntatietafel van 1928. Verder ligt op de Oudenberg een
witmarmeren beeld van O-L-Vrouw-der-Smarten, een Heilig Hartbeeld in
1921 opgericht, een ijzeren kruis uit 1922 dat een houten kruis uit 1822
vervangt dat op zijn beurt een bronzen kruis, tijdens de Franse
omwenteling neergehaald, vervangt en ten slotte zeven kapelletjes van
O-L-Vrouw-der-Smarten in 1941 opgericht. De Oudenberg is een beboste
helling waar in carnavaltijd twee volksfeesten gehouden worden: het
Krakelingenfeest en de Tonnekensbrand. De oorsprong van deze feesten is
niet met zekerheid bekend. De berg zou oorspronkelijk een heidense
offerplaats geweest zijn en in de middeleeuwen was het een refuge voor
kluizenaars. De bijzondere Mariaverering leidde tot de oprichting van de
kapel O-L-Vrouw-van- Oudeberg in de 17e eeuw, waar een miraculeus
beeldje werd ondergebracht en nog steeds aanwezig is. Het kasteel van
Onkerzele is een landhuis in een park op een helling ingeplant. Het
gebouw dat als van 1865 zijnde gedateerd is hebben een Franse barok uit
de 17e eeuw uitstraling. De vormen, verhoudingen en materialen zijn
echter naar 19e eeuwse smaak gebeurd. De paardenstallen en andere
dienstgebouwen vormen een aaneengesloten geheel, rondom een deels
gekasseide, deels aarden binnenkoer met centrale pijler en siervaas. Het
park is in Engelse stijl aangelegd, op een golvend terrein met vijver.
Er is een schermeffect door de beplanting gevormd.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


De Oudenberg is gelegen langs de rand van de Dendervallei op een
hoger gelegen heuvelkam, uitloper van de heuvelrug van de Vlaamse
Ardennen. De steile helling ligt naar de Dendervallei toe. Deze heuvel
maakt deel uit van overgangsheuvels naar het Pajottenland toe. Deze
heuvels liggen parallel met de Dendervallei. De 'Muur', een erg steile
kasseiweg, ligt op de Oudenberg (110 meter). Deze 'berg' is in feite
niets meer dan een steil, klein hoedje dat op een langgestrekte
heuvelkam, de Buizemont (70 à 80 meter), staat. Die ligt parallel aan de
Dender en beschermt het stadje.

Historische waarde
~~~~~~~~~~~~~~~~~~


Het kasteel van Onkerzele is een 19e eeuws domein in een park in
Engelse stijl gelegen. Op de Oudenberg ligt de Muur. De kasseiwegen zijn
nog een van de laatste voorbeelden van een geplaveide wegverharding, een
techniek die reeds ten tijde van de Romeinse militaire aanwezig werd
toegepast bij de aanleg van heirbanen. Op het einde van de 18e eeuw
werden de eerste stenen wegen aangelegd. Op de top van de Oudenberg
staat een kapel. Rondom dit bedevaartsoord staat een dubbele rij linden
waarvan de kruin plat gesnoeid is. De begin 17e eeuwse kapel werd enkele
keren opnieuw gebouwd. De huidige dateert uit begin de 20e eeuw. Op de
Oudenberg bevindt zich nog verschillend ander klein historisch erfgoed.


Sociaal-culturele waarde:



De Oudenberg is een beboste helling waar
in carnavaltijd twee volksfeesten gehouden worden: het Krakelingenfeest
en de Tonnekensbrand. De oorsprong van deze feesten is niet met
zekerheid bekend. De berg zou oorspronkelijk een heidense offerplaats
geweest zijn en in de middeleeuwen was het een refuge voor kluizenaars.
De bijzondere Mariaverering leidde tot de oprichting van de kapel
O-L-Vrouw-van- Oudeberg in de 17e eeuw, waar een miraculeus beeldje werd
ondergebracht en nog steeds aanwezig is. De kasseiwegen zijn een
belangrijk onderdeel van verschillende wielerklassiekers.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

De Oudenberg ligt ten oosten van Geraardsbergen en beschermt het
stadje. De steile heuveltop is bebost, er lopen enkele kasseiwegen naar
boven. Helemaal bovenaan staat een kapel. Ten noordoosten van de
Oudenberg ligt het kasteel van Onkerzele, het achterliggende park ligt
op een steile helling.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


*Microreliëf:**

 * microreliëf
 * talud


*Macroreliëf:**

 * macroreliëf
 * heuvel
 * markante terreinovergang
 * holle weg

*Hydrografische Elementen:**

 * waterloop
 * beek
 * vallei


*Geologie:**

 * ontsluitingen



Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

*Koeren en hovingen:**

 * park


kasteel van Onkerzeke

*Kastelen, landgoederen en aanhorigheden:**

 * landgoed


paardenstallen,dienstgebouwen

*Bouwkundig erfgoed:**

 * huis
 * herberg


*Kerkelijk erfgoed:**

 * kapel


*Klein historisch erfgoed:**

 * standbeeld
 * kruis


oriëntatietafel, kolom van poort

Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

*Wegenis:**

 * weg
 * pad


*Waterbouwkundige infrastructuur:**

 * pompgemaal



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

*Puntvormige elementen:**

 * bomengroep
 * solitaire boom


*Lijnvormige elementen:**

 * bomenrij

*Kunstmatige waters:**

 * vijver


*Bos:**

 * loof
 * middelhout
 * hooghout
