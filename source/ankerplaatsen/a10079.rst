Kasteel van Westmalle
=====================

:Ankerplaats ID: A10079




Omschrijving
------------

De ankerplaats 'kasteel van Westmalle' situeert zich in de centrale
Kempen, ten noordoosten van de bewoningskern van Westmalle. De
begrenzing van deze ankerplaats wordt in grote lijnen gevormd door de
Kleistraat in het noorden, de Steenhovenstraat in het oosten, de
Leemstraat en de bewoning van Westmalle in het zuiden en de Oude
Molenstraat in het westen. De oorsprong van het Kasteel van Westmalle en
het omliggende park gaat terug tot de 12de eeuw. Het huidige kasteel
werd echter gebouwd in 1561 en onderging in de 19de eeuw nog een aantal
verbouwingen, welke op het eerste zicht weinig hebben gewijzigd aan de
oorspronkelijk renaissance architectuur. Opmerkelijk is het
cirkelvormige dienstgebouw uit de 19de eeuw met stallingen, schuren,
hooizolders, een loods voor rijtuigen en knechtenwoningen. Deze 'Ronde
Bouw' betreft een zeldzaam bouwwerk, waarvan men slechts uitzonderlijk
in België enkele exemplaren heeft aangetroffen. Ten westen van het
kasteel bevindt er zich een gaaf bewaarde ijskelder. De 'Grote Hoeve',
die ten noordwesten van het kasteel ligt, dateert uit 1853. Het betreft
een U-vormig complex met losstaande bestanddelen. Het kasteel van
Westmalle heeft sinds zijn erkende vestiging in de 12de eeuw een
belangrijke rol gespeeld in de geschiedenis van het dorp en latere
gemeente. In de loop van deze geschiedenis deden het kasteel en de Ronde
Bouw bovendien verschillende keren (1585, 1914 en 1945) dienst als
schuilplaats voor de bevolking van Westmalle. Opvallend in de structuur
van dit gebied is de mooi bewaarde kasteel-kerk relatie, die een
duidelijk dominerend element vormt in het landschap. De parochiekerk van
St.-Martinus, door een -recentelijk vervangen maar van oorsprong zeer
oude- eikendreef verbonden met het kasteel, betreft een neogotische
kruisbasiliek met gedeeltelijk ommuurd kerkhof. De oorspronkelijk
gotische kerk werd in 1915 door een brand verwoest en opnieuw opgebouwd
en vergroot in 1923-1926. Van de kerk uit de 15de eeuw bleven enkel nog
een kapel en een sacristie bewaard. Het kasteel met kasteelpark en
aanpalende landerijen, waardevolle bossen en oude dreven vormen, samen
met de St.-Martinuskerk en de verbindingsdreef, een landschap met een
landelijk en uitzonderlijk historisch karakter. De esthetische- en
belevingswaarde van het geheel is dan ook zeer hoog.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~

De wetenschappelijke waarde van deze ankerplaats wordt
vertegenwoordigd door de boskernen en de dendrologische waarde van de
dreven, die samen met het omliggende landelijke gebied belangrijke
potenties hebben voor de avifauna.

Historische waarde
~~~~~~~~~~~~~~~~~~


De oorsprong van het Kasteel van Westmalle en het omliggende
kasteelpark gaat terug tot de 12de eeuw. Het huidige kasteel werd echter
gebouwd in 1561 en onderging in de 19de eeuw nog een aantal
verbouwingen, welke op het eerste zicht weinig hebben gewijzigd aan de
oorspronkelijk renaissance architectuur. Opmerkelijk is het
cirkelvormige dienstgebouw uit de 19de eeuw met stallingen, schuren,
hooizolders, een loods voor rijtuigen en knechtenwoningen. Ten westen
van het kasteel bevindt er zich een gaaf bewaarde ijskelder. De
parochiekerk van St.-Martinus, door een eikendreef verbonden met het
kasteel, betreft een neogotische kruisbasiliek met gedeeltelijk ommuurd
kerkhof. De oorspronkelijke gotische kerk werd in 1915 door een brand
verwoest en opnieuw opgebouwd en vergroot in 1923-1926. Van de kerk uit
de 15de eeuw bleven enkel nog een kapel en een sacristie bewaard. De
'Grote Hoeve', die ten noordwesten van het kasteel ligt, dateert uit
1853.

Esthetische waarde
~~~~~~~~~~~~~~~~~~

Het kasteel met kasteelpark en aanpalende bossen
en landerijen vormen samen met de St.-Martinuskerk en de
verbindingsdreef een landschap met een landelijk en uitzonderlijk
historisch karakter. Er kan dan ook gesteld worden dat dit geheel een
hoge esthetische waarde vertegenwoordigt.


Sociaal-culturele waarde:
~~~~~~~~~~~~~~~~~~~~~~~~


Het kasteel van Westmalle heeft sinds zijn
erkende vestiging in de 12de eeuw een belangrijke rol gespeeld in de
geschiedenis van het dorp en latere gemeente. In de loop van de
geschiedenis deden het kasteel en de Ronde Bouw verschillende keren
(1585, 1914 en 1945) dienst als schuilplaats voor de bevolking van
Westmalle.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

Opvallend in de structuur van dit landschap is de mooi bewaarde
kasteel-kerk relatie, die een duidelijk dominerend element vormt in het
landschap. De landelijke omgeving rond het kasteel heeft een gesloten
karakter door de aanwezigheid van dreven en bospercelen.



Landschapselementen en opbouwende onderdelen
--------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~

**Microreliëf:**

 * microreliëf



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


kasteelpark

**Kastelen, landgoederen en aanhorigheden:**

 * kasteel
 * toren
 * ijskelder
 * kasteelgracht


+ cirkelvormig dienstgebouw, knechtenwoningen

**Landbouwkundig erfgoed:**

 * hoeve
 * schuur
 * stal
 * wagenhuis


**Kerkelijk erfgoed:**

 * kerk



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * hagen

haag rond kasteelpark

**Kunstmatige waters:**

 * vijver


**Bos:**

 * loof
 * middelhout
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~

Geen opmerkingen of knelpunten.
