Scheldevallei Heurne
====================

Anker ID: A40038
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * steilrand
 * markante terreinovergang

steilrand van de Schelde

**Hydrografische\_Elementen:**

 * waterloop
 * vallei
 * meander
 * oude rivierarm

 
**Moerassige gronden:**

 * moeras
 * veen
 * rietland

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin

 
tuin van villa 'Het Kasteelke' en bij pastorie

**Nederzettingspatronen:**

 * nederzettingspatroon

bewoning is parallel aan steilrand van de Schelde

**Bouwkundig erfgoed:**

 * villa

 
'het Kasteelke'

**Landbouwkundig erfgoed:**

 * hoeve
 * schuur
 * stal
 * wagenhuis

 
Torenhoeve

**Kerkelijk erfgoed:**

 * kerk
 * kapel
 * pastorie

 
kerk en pastorie van Heurne

**Klein historisch erfgoed:**

 * kruis

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Spoorweg:**

**Waterbouwkundige\_infrastructuur:**

 * dijk

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * bomenrij
 * houtkant
 * hagen
 * knotbomenrij
 * perceelsrandbegroeiing

**Topografie:**

 * blokvormig

 
**Historisch stabiel landgebruik:**

 * meersen

 
**Bos:**

 * loof
 * broek
 * hakhout
 * middelhout
 * hooghout
 * struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Wegens de verdroging gaat het oorspronkelijk karakter van het gebied wat
verloren. Ook archeologisch materiaal kan door verdroging vernietigd
worden (oxydatie van organisch materiaal).

--------------

B.landschapswaarden
-------------------

 Wetenschappelijke waarde:
Dit gebied is een deel van de Boven- Schelde dat uit brede alluviale
vlakten bestaat.. Langs de rand van het Scheldealluvium komen zandige
ruggen voor die het resultaat zijn van lokale verstuivingen tijdens
koude en droge periodes van het Laatglaciaal. De oude Scheldemeanders
zijn nog aanwezig.
Historische waarde:
Loop van de Schelde op de kaart van Ferraris is een nog meanderende
rivier, omliggende percelen meersgebied en natte weilanden met weinig
perceelsranden. Eén kleine afgesneden meander is reeds aanwezig ter
hoogte van de Torenhoeve. Op Vandermaelen is de toestand identiek. Vanaf
de kaart MGI 1/20,000 zijn de meanders afgesneden en zijn de omliggende
percelen zowel weiland als kleine percelen bos. De bewoning situeert
zich van oudsher op de steilrand, parallel met de Schelde. De Torenhoeve
gaat op een oude site terug.
Esthetische waarde: Het betreft hier een vrij gaaf en typisch
landschap van de Scheldevallei waar verschillende oude meanders nog
aanwezig zijn. Er zijn perceelsranden rond de oudste meander. Het
betreft hier een vrij kleinschalig landschap. Er zijn zichten op de
Scheldevallei langs de rechteroever.
Sociaal-culturele waarde :
Ruimtelijk-structurerende waarde:
De Scheldemeersen, rond de oude Scheldearmen gelegen, worden
afgegrensd door het jaagpad langs de Schelde en de steilrand waar
bovenaan de nederzetting Heurne ligt. De spoorlijn loopt midden op de
steilrand. De vele kleine landschapselementen zorgen voor een
kleinschalig landschap.

--------------

C.TEKSTUELE Omschrijving
------------------------

 De Schelde vallei van Heurne bevindt zich op de linkeroever van de
Schelde, juist stroomafwaarts van Oudenaarde. Het historisch karakter
van de Schelde vallei is goed bewaard. Het meersenlandschap is hier
eerder gesloten door de aanwezigheid van perceelsrandbegroeiing. Het
landschap veranderde als gevolg van menselijke ingrepen, zoals de aanleg
van de spoorweglijn 86 'De Pinte- Ronse', de toenemende bebouwing aan de
rand van de Scheldevallei en kalibreringswerken aan de Schelde, waarbij
vier meanders werden afgesloten van de huidige loop. Niettegenstaande is
het landschapsbeeld van de Heurnemeersen vrij gaaf gebleven. Een
recente, negatieve impact op het landschapsbeeld kan door de verdroging
veroorzaakt worden. Hierdoor worden mogelijkheden geschapen voor
intensiever grondgebruik, als ook omzetting naar akkerland. Er zijn
enkele storende bebouwingselementen in het landschap aanwezig. In dit
kleinschalig meersengebied zijn er uitgebrikte gronden aanwezig.
Belangrijk in het landschap zijn de oude meanderstructuren en een
uitgesproken graslandkarakter, met verdichtingen door bosjes,
houtkanten, knotwilgenrijen, struwelen en andere kleine
landschapselementen. Het meersengebied wordt afgegrensd door de
bebouwing op de steilrand van de hoger gelegen zandleemgronden en het
jaagpad van de Boven- Schelde. Het gebied ontwatert langs een net van
parallelle sloten met een totale lengte van bijna vier kilometer, die
haaks op de parallelgracht langs het jaagpad staan. Gezien de hogere
ligging van de meersen ten opzicht van het Scheldepeil is er een
continue en relatief snelle ontwatering van het gebied. Verlanding van
enkele grachten zorgt voor de vernatting van enkele stukken van het
gebied. De kwel is een belangrijke component in de hydrografie van het
gebied. Bodemkundig maken de Scheldemeersen deel uit van een groter
aaneengesloten gebied op (zware) kleigronden. De valleigronden zijn
kalkrijk en verweerde schelpresten zijn overal te vinden. In de binnen-
en buitenbochten van de meanders is soms zandlemig alluvium afgezet, met
plaatselijk een drogere zandlemige oeverwal. Ten westen van de
spoorweglijn is zandlemig colluvium aanwezig afkomstig van het
bovenliggend plateau. Waterstuwing met kwelwater, afkomstig van hoger
infilterende water, is de oorzaak van de vochtigere drainageklassen. Op
de kaart van Ferraris is de Schelde nog als een meanderende rivier te
zien, de omliggende percelen zijn meersgebied en natte weilanden met
weinig perceelsranden ten oosten van de Schelde. Ten westen van de
Schelde, tussen de steilrand en de rivier zijn er kleine onregelmatige
percelen met veel perceelsrandbegroeiing. Eén kleine afgesneden meander
is reeds aanwezig (aan Torenhoeve). Op de kaart van Vandermaelen is de
toestand identiek. Vanaf de kaart MGI 1/20,000 zijn de meanders
afgesneden, en liggen de omliggende percelen onder zowel weiland als
kleine percelen bos. De zandige ruggen die het resultaat zijn van lokale
verstuivingen tijdens koude en droge periodes van het Laatglaciaal (ca.
13000 tot 10000 BP). De parochiekerk van Heurne (Sint- Amandus) ligt net
bovenaan de steilrand van de Schelde. De neogotische parochiekerk
dateert van 1922, ze is op de site van de in 1918 verwoeste kerk uit
1792, die zelf een Romaanse kerk verving, gebouwd. Een deel van het
meubilair en torentrap van de kerk van 1792 bleven bewaard. De kerk
raakte tijdens de 2e WO beschadigd en de toren werd weder op gebouwen in
1941. De pastorie van 1873 is gelegen achterin een kleine voortuin die
door een laag bakstenen muurtje afgebakend wordt. Het gebouw werd
beschadigd tijdens WO I en in de jaren 1920 gedeeltelijk wederopgebouwd.
Er is een grote ommuurde achtertuin die deel van de kerkhofmuur
uitmaakt. Het 'Kasteelke' is in een grote beboomde tuin gelegen. Er is
een gietijzeren afsluiting aan de straat met twee hekken, een gekasseide
en begraasde oprit. De villa is in neogotische en eclectische stijl
opgetrokken in 1901. In het noorden ligt een mooie L- vormige
paardenstal met duiventoren in het midden en lager koetshuis. Aan de
straatkant ligt een in de tuin geïncorporeerde kapel 'Capelle ten
doorne' van 1757, deze werd gebouwd op de plaats waar van oudsher een
kruis stond onder een doornboom. Het "Hof ten Toren" was de vroegere
zetel van de oude heerlijkheid, vermelding een handschrift van 1539.
Archeologische opgravingen wijzen op occupatie sinds de 11e à 12e eeuw.
Vroeger werd ze 'Heerenhoeve' genoemd, later 'De Toren' en nu 'Hof ten
Toren' of ook wel het ''t Rozehof'. De hoeve is nagenoeg volledig
gesloten en gedeeltelijk roze geschilderd met een gekasseid erf en op
een noordelijke heuvelrug van de Scheldevallei gelegen. Ten oosten en
westen wordt ze door weiden geflankeerd, op de westelijke weide staat
een kruisbeeld. Ten noordwesten biedt een korte, gekasseide dreef
toegang, via een uit 1731 daterende toegangspoort, tot het erf. De
voormalige paardenstal met aansluitend wagenhuis is wederopgebouwd in
1919. Net als de bergplaat en stal dakkapel. De koestal dateert uit
1977. De toren met twee bijgebouwen dateert ten minste van 1641,
waarschijnlijk ter vervanging van een uit de 11e of 12e eeuw daterende
toren.
