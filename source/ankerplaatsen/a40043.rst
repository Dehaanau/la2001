Kasteel van Leeuwergem
======================

Anker ID: A40043
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel

**Hydrografische Elementen:**

 * waterloop
 * beek
 * vallei



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


tuin bij landhuis te Leeuwergem, park van kasteel van Leeuwergem

**Nederzettingspatronen:**

 * plein

Sint - Eligiusplein Leeuwergem

**Kastelen, landgoederen en aanhorigheden:**

 * kasteel
 * toren
 * landgoed
 * omheining
 * ijskelder


tour astronomique

**Bouwkundig erfgoed:**

 * (heren)woning


**Molens:**

 * watermolen
 * windmolen


watermolen op Molenbeek (thans restaurant) en windmolen in Holleweg

**Kerkelijk erfgoed:**

 * kerk
 * kapel
 * pastorie


**Klein historisch erfgoed:**

 * kruis


graftombe, altaar in kasteelpark

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * kerkwegel


**Spoorweg:**

**Waterbouwkundige infrastructuur:**

 * brug
 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * hagen
 * perceelsrandbegroeiing

**Kunstmatige waters:**

 * vijver


vijvers rond Kasteel van Leeuwergem, bekken van voomalige watermolen

**Bos:**

 * loof
 * hakhout
 * middelhout
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

De oostelijk dreef van het kasteeldomein komt nu op de N42 uit. Juist
ten noordoosten van het kasteeldomein bevindt zich een boomkwekerij.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Dit zwakgolvend landschap waar het kasteeldomein van Leeuwergem zich
bevindt, is in zandlemig tot lemig gebied gelegen. Dit vormt de overgang
van de Zwalmstreek met het brongebied van de Molenbeek. De Molenbeek
ontspringt in het noordwesten van de ankerplaats.

Historische waarde:
~~~~~~~~~~~~~~~~~~~


Op Ferraris (ca. 1775) is de vallei van de Molenbeekduideijk te
herkennen door de aanwezigheid van natte weilanden en meersen, kleine
percelen bos en perceelsranden. Het kasteelpark van Leeuwergem is
duidelijk herkenbaar, in de omgeving zijn enkele klein percelen bos en
meersen. De toestand op de kaarten van Vandermaelen (ca. 1850) en MGI
1/20000 (ca. 1949) zijn vrij vergelijkbaar. De bebouwing rond het
kasteeldomein is wel sterk toegenomen maar het kasteelpark is nog erg
gaaf.

Esthetische waarde:
~~~~~~~~~~~~~~~~~~~

De kleine vallei is duidelijk te onderscheiden
door de bomenrijen en kleine percelen bos. Buiten de vallei is het
landschap open. Het kasteeldomein van Leeuwergem is duidelijk in het
landschap aanwezig.


Sociaal-culturele waarde:
~~~~~~~~~~~~~~~~~~~~~~~~~




Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Centraal in de ankerplaats ligt het kasteeldomein van Leeuwergem. Dit
domein situeert zich in een zijvallei van de Molenbeek. De Molenbeek
stroomt te noordwesten van het domein. Het kasteelpark is met
verschillende dreven met de omgeving verbonden. Er loopt een dreef naar
het oosten, deze komt op de N42 uit. Een andere dreef loopt tussen het
kasteel en de kerk van Leeuwergem. De relatie met Elene is minder
uitgesproken, alhoewel het administratief tot het grondgebied Elene
behoord.



C.TEKSTUELE Omschrijving
------------------------

Het kasteeldomein van Leeuwergem, bij Zottegem gelegen, behoort tot de
belangrijkste 18e eeuwse realisaties van Vlaanderen. Behalve om het
kasteel is het domein vooral bekend om zijn park, waarin de klassieke
'Franse' tuin, met een voor België uniek looftheater, overvloeit in een
romantisch 'Engels' park. Het domein van Leeuwergem lit voor het
grootste deel op het grondgebied van Elene, enkel het meest zuidelijke
deel van het ruime 32 ha grote park bevindt zich in Leeuwergem. Nochtans
wordt het complex sinds de Middeleeuwen vermeld al 'van Leeuwergem'. De
verklaring hiervoor houdt verband met de wijziging in de bezitsstructuur
van de domaniale rechten over Elene en Leeuwergem in de loop van de 11e
e n 12e eeuw. In die tijd kwam het domaniale Neerhof van Elene in het
bezit van de heren van Zottegem, die reeds de heerlijkheid Leeuwergem al
allodium in eigendom hadden. Sindsdien werd het Neerhof, dat als de
zetel van de domaniale en heerlijke rechten over Elene en Leeuwergem
fungeerde, steeds het 'hof van Leeuwergem' genoemd. Toen in de buurt van
dit Neerhof in de 15e eeuw voor het eerst een kasteel werd bebouwd, werd
dit het 'kasteel van Leeuwergem' genoemd, een naam die tot op vandaag
behouden bleef. De Molenbeek, die via Elene en Velzeke te Roborst in de
Zwalm vloeit, draineert dit drassige areaal. In de eerste helft van de
15e eeuw bouwden de heren van Elene en Leeuwergem naast het Neerhof een
upperhove. Van dit eerste kasteel, waarschijnlijk een middeleeuwse
burcht, is enkel bekend dat het zich omstreeks 1600, na de
godsdienstoorlogen, in een deplorable toestand bevond. In 1625 werd een
tweede kasteel gebouwd. Rond 1764 zou er een opnieuw een kasteel gebouwd
zijn (over de datum is geen eensgezindheid) in Lodewijk XV- stijl.
Leeuwergem is een copie van het kasteel Bellevue in de Parijse voorstad
Meudon. De tuinaanleg van de laatrococotuin (1763-1775/85) gebeurde
overeenkomstig de wens van de bouwheer. Er hoogte van de centrale ingang
van het domein werden aan beide zijden van de centrale as vier
graspartijen aangelegd. Vanuit het kasteel snijdt de zuidelijke hoofdas
in de richting van het park de grote rechthoekige vijver precies
doormidden. Deze richt zich via een grashelling en een kleine waterval
naar de hoger gelegen sfinxenvijver. Regelmatig ingeplante lindebomen
omgorden het brede wandelpad of de laan ronde grote rechthoekige vijver
en de sfinxenvijver. Het park is samengesteld uit acht symmetrische
opgestelde bosquets. De eerste vier bevonden zich ter hoogte van de
vijverpartijen, maar slechts drie kregen een volwaardige uitbouw,
aangezien het Neerhof grotendeels de ruimte ter hoogte van de eerste
oostelijke bosquet innam. Ter hoogte van het tweede oostelijke bosquet
werd het looftheater ingericht. Een halfronde grashelling vormde de
overgang naar de vier achterliggende bosquets. Hier waren aan de
oostelijke zijde twee diagonaal aangelegde paden naar het middenpunt
gericht, terwijl in de westelijke bosquets in het middelpunt een stelsel
van lanen in de vorm van het Sint- Andrieskruis telkens een ronde of
ovale ruimte of vijver lag. In de bospartij achter dit geometrisch
aangelegde terrein mondde de doorlopende hoofdas uit in een rotonde. Na
1775 kende de klassieke tuin van Leeuwergem nog een uitbreiding met het
'grand canal' en een 'patte d'oie'. Op de noord-zuidas kwam een 120m
lange rechtlijnig kanaal tot stand met in het midden en octogonale
verbreding en als sluitstuk een grote rotonde. Die vormde het beginpunt
van de 'patte d'oie' of de ganzenpoot: een driedelig divergerend stelsel
van lanen door de bospartijen heen. De centraal noord- zuidlaan leidde
naar een rechthoekige, met bomen afgezetten bosquet met daarin een
bassin, en eindigde in een rotonde in de vorm van een amfitheater als
tuingarnituur. Het daarin geplaatste ronde tempeltje bood door zijn
hoogteligging een mooi uitzicht op het park. Bij de tweede fase van de
parkaanleg te Leeuwergem kwam de romantische tuin in twee stappen tot
stand. De aanzet gebeurde kort voor 1785 en nam het volledige areaal ten
westen van de centrale laan van de enkele jaren voordien aangelegde
'patte d'oie' in beslag. De nieuwe Engelse stijl werd gebruikt bij de
aanleg. De slingerende padenstructuur, de aanleg van kunstmatige heuvels
en kronkelende waterlopen- waaronder de serpentine- met eilandjes in de
bron- en waterrijke bospartij rechts daarvan, getuigen daarvan. Na 1797
werd het zuidoostelijke deel volgens de nieuwe, romantisch normen
aangelegd. De twee oostelijke bosquets naast het kanaal, die reeds op
het einde van de 18e eeuw waren verbost, maakten vooraan integraal deel
uit van de 'Engelschen Bossch'. Later werd ten westen van het kasteel,
de 'zwanenvijver' aangelegd. De overgang van de grote spiegelvijver naar
de sfinxenvijver werd gewijzigd: de trappenconstructie en de hoekige
aangelegde laan ruimden plaats voor een omlopende, halfcirkelvormige
laan die geleidelijk het niveauverschil overbrugde. In de romantische
tuin werd er in de zuidwestelijke hoek een stuk bos gerooid en omgevormd
tot weiland. De latere aanpassingen hielden voornamelijk verband met
beheer van de afwatering; onder meer door het dichtslibben van de
grachten en afwateringsbuizen. De vijverstructuur in de westelijke
bosquets bestaat niet meer omdat het terrein werd opgehoogd met het slib
afkomstig van de uitgebaggerde spiegelvijver. De neoclaccisitische kerk
van Leeuwergem is door een kerkhof, met muur en haag, omringd. Van de
12e eeuwse kerk bleef enkel het koor bewaard. In de 17e eeuw werd het
koor aangepast. De huidige kerk dateert van 1834. Op het St-
Eligiusplein staat ook nog een landhuis uit de 18e eeuw en de pastorij
uit 1856. De neoclaccistische kerk van Elene dateert uit 1858-1863. De
voormalige stenen beltmolen met houten roeden gaat tot 1762 terug. De
windmolen heeft een bakstenen romp houdt nog goed stand ondanks alle
vernielingen. De watermolen op de Molenbeek, met volledig ingebouwd
molenaarshuis, is in een diepte aan de straat gelegen. De
bovenslagmolen, met ingebouwd metalen rad, geeft een ontstaat dat tot
voor 1775 teruggaat. Thans heeft het een gewijzigde fuctie: restaurant.
