Wellemeersen
============

:Ankerplaats ID: A24007




Omschrijving
------------

De Wellemeersen- Kapellemeersen situeren zich op grondgebied van Welle
en Erembodegem. De Wellemeersen liggen op de linkeroever van de Dender,
en worden in het noorden begrensd door de autosnelweg E 40, in het
zuiden door de spoorlijn Brussel-Oostende, in het westen door de
spoorlijn Gent- Aalst-Denderleeuw- Brussel en in het oosten door de
Dender. De Kapellemeersen, op de rechter oever van de Dender gelegen,
vormen landschappelijk één geheel met de Wellemeersen, ze zijn beide op
de alluviale afzettingen langsheen de Dender gelegen. De Dender heeft
hier een lage alluviale vlakte gevormd tot op een hoogte van ongeveer 9m
TAW. Deze vlakte, variërend in breedte van 200 tot 1000 m, wordt van het
pleistocene gebied door steilranden van 1 à 3 m gescheiden. De opbouw
van de Dendervallei is asymmetrisch, een bijzondere geomorfologische
vorm. In de vlakte bestaan slechts kleine niveauverschillen van de
grootteorde van 1m tussen de oeverwallen en de komgronden. Er werd een
oeverwal afgezet in zandleem tot zware zandleemgronden. In de valleien
werd kleiig tot lemig materiaal afgezet, hier en daar ook veen. Sterk
gleyige kleigronden treft men aan in de komgebieden. In het gebied komen
verspreid een aantal bomputten voor, die zijn ontstaan als gevolg van
het bombarderen van het station van Denderleeuw in de tweede
wereldoorlog. Deze bomputten zijn van belang voor de fauna. Op de steile
hellingen komen verschillende bronnen voor die kalkrijk water uit de
omgeving aanvoeren. Op de kaart van Ferraris (1775) is het grootste
gedeelte van het alluvium aangeduid als hooiweiden omringd door
bomenrijen, afgewisseld door moerasbossen. Op de oeverwel langsheen de
Dender, en boven het erosietalud zijn enkele percelen als akkerland in
gebruik. Opvallend zijn de strookvormige bospercelen langsheen het
erosietalud, en dan voornamelijk op de plaatsen waar nu de
bronbosrestanten voorkomen. Vermoedelijk waren deze plaatsen het ganse
jaar door te nat om in cultuur te brengen. Op deze kaart staat een
meander van de Dender. Deze moet voor 1884 afgesneden geweest zijn
aangezien op deze kaart van Van der Maelen enkel de restanten van te
zien zijn. Rond het einde van de 19e eeuw- begin de 20e eeuw zijn de
spoorwegbermen aangelegd. Ze veroorzaakten een isolatie van de
Wellemeersen met de omliggende gemeenten Welle en Denderleeuw. Voor het
opwerpen van de bermen zijn er drie zandwinningsputten aangelegd. De
spoorlijn Gent- Aalst- Denderleeuw- Brussel staat al aangeduid op de
kaart van 1884, de spoorlijn Brussel- Oostende vanaf 1911. Het zijn dus
relatief oude bermen. Op de kaart van 1884 zijn er geen veranderingen
qua bebossing vergeleken met de kaart van Ferraris. Wel is er een
toename van het aantal sloten op te merken, waardoor de drainage
waarschijnlijk verhoogde. Het gebruik als landbouwgrond werd beperkt
door het regelmatige overstromen van de alluviale vallei door het buiten
de oevers treden van de Dender. Vanaf de kaart van 1911 neemt de
populierenaanplant toe. Ook op de kaart van 1951 is er een stijging van
de oppervlakte populieren. Vanaf dan is meer dan tweederde van de totale
oppervlakte ingenomen door (populieren)bossen. De omzetting van grasland
tot bos is het gevolg van de landbouwcrisissen op het einde van de
negentiende eeuw en de activiteiten van de Union Allumetière in de
eerste helft van de twintigste eeuw. De Sint- Amanduskapel is aan de top
van een steile helling ten oosten van de Kapellemeersen gelegen. Het
bedevaartsoord, dat in een bosrijke omgeving ligt, wordt voor het eerst
vermeld in 1343, alhoewel ze al van vroeger moet dateren. Nadien werd
ze, samen met de aanpalende bron, een bekend bedevaartsoord. In 1582
werd de kapel vernield door geuzen. Ze is in 1636 werderopgericht. Er is
een grafsteen uit 1636 daterend in de kapel ingemetseld. De kapel lag in
de buurt van de vroeger Romeinse weg Bonen- Keulen. De huidige
Avondelsbaan leidde vroeger naar een oversteekplaats over de Dender. 



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


Dit is het laatste intacte overstromingsgebied van de Dender. De
natuurlijke grens van de Wellemeersen worden door een talud van 2 meter
hoog gevormd. Het gebied omvat een erosiewal, de ondoorlaatbare kleikom
en de oeverwal. De opbouw van de Dendervallei is asymmetrisch. Op de
steile hellingen komen verschillende bronnen voor die kalkrijk water uit
de omgeving aanvoeren.

Historische waarde
~~~~~~~~~~~~~~~~~~


Op de kaart van Ferraris (ca. 1775) is het grootste gedeelte van het
alluvium aangeduid als hooiweiden omringd door bomenrijen, afgewisseld
door moerasbossen. Op de oeverwel langsheen de Dender, en boven het
erosietalud zijn enkele percelen als akkerland in gebruik. Op deze kaart
staat een meander van de Dender. Deze moet voor 1850 afgesneden geweest
zijn aangezien op deze kaart van Vandermaelen (ca. 1850) enkel de
restanten van te zien zijn. Rond het einde van de 19e eeuw- begin de 20e
eeuw zijn de spoorwegbermen aangelegd. Ze veroorzaakten een isolatie van
de Wellemeersen met de omliggende gemeenten Welle en Denderleeuw. Voor
het opwerpen van de bermen zijn er drie zandwinningsputten aangelegd. De
spoorlijn Gent- Aalst- Denderleeuw- Brussel staat ol aangeduid op de
kaart van 1884, de spoorlijn Brussel- Oostende vanaf 1911.Op de kaart
van 1884 zijn er geen veranderingen qua bebossing vergeleken met de
kaart van Ferraris. Vanaf de kaart van 1911 neemt de populierenaanplant
toe. Ook op de kaart van 1951 is er een stijging van de oppervlakte
populieren. Vanaf dan is meer dan tweederde van de totale oppervlakte
ingenomen door (populieren)bossen. De omzetting van grasland tot bos is
het gevolg van de landbouwcrisissen op het einde van de negentiende eeuw
en de activiteiten van de Union Allumetière in de eerste helft van de
twintigste eeuw. De Sint- Amanduskapel is aan de top van een steile
helling ten oosten van de Kapellemeersen gelegen. Ze werd voor het eerst
vermeld in 1343, alhoewel ze al van vroeger moet dateren. In 1582 werd
de kapel vernield door geuzen. Ze is in 1636 werderopgericht.

Esthetische waarde
~~~~~~~~~~~~~~~~~~

Er komen een aantal kleine en grotere
wateroppervlakten voor in het gebied. Rond de Dender zijn er
verschillende natte weilanden.Een groot deel van het gebied wordt
ingenomen door populierenteelt. Bovenaan de steile oostelijke helling
komt de Sint- Amanduskapel voor.


Sociaal-culturele waarde
~~~~~~~~~~~~~~~~~~~~~~~~



De Sint- Amanduskapel is, samen met de
aanpalende bron, een bekend bedevaartsoord.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

De Dender stroomt centraal in het gebied. Rond de Dender ligt een
kleiig komgebied met oeverwallen. Het alluviale deel wordt door een
ongeveer twee meter hoog steilrandje van de Pleistocene gebieden
afgesloten. De vallei is asymmetrisch met een steil helling aan de
oostelijke zijde. Bovenaan deze helling staat een grote kapel. Het
gebied wordt in het zuiden en westen door spoorlijnen van de dorpskernen
geïsoleerd. De bermen begrenzen het zicht. In het noorden van het gebied
loopt de autosnelweg.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


**Microreliëf:**
 * microreliëf
 * talud


**Macroreliëf:**
 * macroreliëf
 * heuvel
 * steilrand
 * markante terreinovergang

**Hydrografische Elementen:**
 * waterloop
 * rivier
 * vallei
 * meander


**Moerassige gronden:**
 * moeras
 * veen
 * rietland


**Geologie:**


Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kerkelijk erfgoed:**
 * kapel


Sint- Amanduskapel

Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**
 * weg
 * pad


autosnelweg

**Spoorweg:**
**Waterbouwkundige infrastructuur:**
 * brug
 * grachtenstelsel
 * lijnpad



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**
 * solitaire boom


**Lijnvormige elementen:**
 * bomenrij
 * knotbomenrij

**Kunstmatige waters:**
 * turfput
 * vijver


vijver ontstaan bij aanleg autosnelweg

**Topografie:**
 * onregelmatig


**Historisch stabiel landgebruik:**
 * meersen


**Typische landbouwteelten:**
 * hoogstam


**Bos:**
 * loof
 * hooghout
 * struweel


**Bijzondere waterhuishouding:**
 * watering



Opmerkingen en knelpunten
~~~~~~~~~~~~~~~~~~~~~~~~~


Het gebied wordt door een autosnelweg en een spoorweg doorkruist. De
populierenteelt neemt een steeds verdere uitbreiding. Er bevindt zich
een fabriek en enkele woningen aan de oever van de Dender, in het
meersengebied. De grote vijver is uitgegraven voor de aanleg van de
bermen van de E40, uit de drie zavelputten werd de grond voor de
spoordijken gehaald.
