Noorddijk-Langedijk
===================

:Ankerplaats ID: A40069




Omschrijving
------------

Deze ankerplaats, op grondgebied van Boekhoute en Bentille gelegen,
ligt in het krekengebied. Volgens een wetenschappelijke indeling maakt
deze zone deel uit van 'het overgangsgebied van Bentille- Watervliet'.
Dit laatste gebied is een smalle west- oost gerichte strook, gelegen
tussen de Graaf Jansdijk in het zuiden, en het polderlandschap van
Passageule in het noorden. Aan de laat-middeleeuwse mariene invloed werd
hier een eind gemaakt door de inpoldering van de 15e eeuw (Cocquyt-,
Foscieren- en Hellepolders) en deels in het begin van de 16e eeuw
(Mariapolder). De dekzanden zijn onder een dun marien dek bedolven en
het pleistocene microreliëf was onvoldoende ontwikkeld om de ruggen
ervan te laten uitsteken. Inzake bodemgebruik vertoont het gebied eerder
verwantschap met de zeekleilandschappen (de toponiemen hier zijn
trouwens poldertoponiemen). Het ligt bijna volledig onder akkerland (met
uitzondering van de huisweiden van laagten onder permanent weiland). In
het westelijke deel vertoont de percelering verwantschap met die in de
dekzandlandschappen door het voorkomen van een regelmatig patroon van
gelijk gerichte stroken. Dit wordt echter afgewisseld met kleine
regelmatige percelen in blokverband. Naar het oosten toe (Sint-
Jorispolder), in de ankerplaats dus, worden de blokken groter. Naast
enkele interessante hoeven, oa de Stenenschuur hoeve en de
Kerkenhofstede, vormen de dijken een belangrijk cultuurhistorisch
relict. In het zuiden wordt het gebied begrensd door de Graaf- Jansdijk,
die tevens de zuidelijk grens van dit relictlandschap uitmaakt. Deze
dijk liep aanvankelijk van Knokke naar Sas van Gent maar is op vele
plaatsen geheel of gedeeltelijk verdwenen. Hier is de dijk wel vrij goed
bewaard, de weg naar Boekhoute loopt op of naast de dijk. Langs de dijk
staan ook vele kleine dijkhuisjes. Het gehucht Landsdijk, was meer
westelijk gelegen, is een van de gehuchten die zich langs deze dijk
gevestigd hebben. Het wegennet is aan het dijkenpatroon gebonden, de met
bomen beplante dijken rond de polders (Landsdijk, Langendijk en
Noorddijk) geven het landschap een gecompartimenteerd karakter. Het
gebied wordt doorsneden door het Leopoldkanaal. Dit kanaal, tussen hoge
dijken met bomen beplant, is in dit landschap beelddrager met
uitgesproken oriëntatiefunctie. In de zone door de Noorddijk, Langendijk
en Graaf Jansdijk omsloten komen verschillende verlande kreken voor. Hun
morfologie is nog waar te nemen aan de hand van de vormen van de
graslandcomplexen. Deze graslanden zijn dikwijls moerassig en ontwateren
naar het noorden, naar het Leopoldskanaal.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~

De St -Jorispolder, een deel van de Isabellapolder, is met
kreekrestanten doorsneden. De dekzanden zijn onder een dun marien dek
bedolven en het pleistocene microreliëf is onvoldoende ontwikkeld om de
ruggen ervan te laten uitsteken.

Historische waarde
~~~~~~~~~~~~~~~~~~


De dijk- en wegenstructuur is doorheen de tijd (vanaf Ferraris, ca.
1775) identiek gebleven. De geulen zijn zichtbaar op de kaarten van
Ferraris, Vandermaelen (ca.1850) en het MGI (1947). Nu zijn ze verland,
maar ze blijven herkenbaar in het landschap door het voorkomen van erg
natte graslanden op die plaatsen. Ook de perceelsstructuur is nog
herkenbaar in het huidig beeld. De beperkte perceelsrandbegroeiing bij
Vandermaelen is nu bijna volledig verdwenen.

Esthetische waarde
~~~~~~~~~~~~~~~~~~

Het complex Noorddijk-Langedijk met
kreekrestanten en het Leopoldskanaal vormt een landschappelijk waardevol
geheel. De bijna continue dijkbeplanting is sterk beeldbepalend in het
open landbouwlandschap.


Ruimtelijk-structurerende waarde
~~~~~~~~~~~~~~~~~~~~~~~~~~~~~~~~~

Naast enkele interessante hoeven, oa de Stenenschuur hoeve en de
Kerkenhofstede, vormen de dijken een belangrijke ruimtelijke
structurerende waarde. In het zuiden wordt het gebied begrensd door de
Graaf- Jansdijk, die tevens de zuidelijk grens van dit relictlandschap
uitmaakt. . Langs de dijk staan ook vele kleine dijkhuisjes. Het
wegennet is aan het dijkenpatroon gebonden, de met bomen beplante dijken
rond de polders (Landsdijk, Langendijk en Noorddijk) geven het landschap
een gecompartimenteerd karakter. Het gebied wordt doorsneden door het
Leopoldkanaal. Dit kanaal, tussen hoge dijken met bomen beplant, is in
dit landschap beelddrager met uitgesproken oriëntatiefunctie. In de zone
door de Noorddijk, Langendijk en Graaf Jansdijk omsloten komen
verschillende verlande kreken voor. Hun morfologie is nog waar te nemen
aan de hand van de vormen van de graslandcomplexen. Deze graslanden zijn
dikwijls moerassig.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf

dijken

**Hydrografische Elementen:**

 * waterloop
 * kreek


grotendeels verlande kreek

**Moerassige gronden:**

 * moeras


verlande kreken

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Nederzettingspatronen:**

 * nederzettingspatroon

dijkhuisjes

**Bouwkundig erfgoed:**

 * huis


dijkhuisjes

**Landbouwkundig erfgoed:**

 * hoeve
 * schuur
 * stal



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * kanaal
 * dijk
 * brug
 * grachtenstelsel


Leopoldskanaal

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij

bomenrijen langs de dijken

**Topografie:**

 * repelvormig
 * blokvormig
 * onregelmatig


**Historisch stabiel landgebruik:**

 * permanent grasland


**Bijzondere waterhuishouding:**

 * polder

