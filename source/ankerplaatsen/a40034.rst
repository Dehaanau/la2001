Merelbeekse bossen
==================

:Ankerplaats ID: A40034




Omschrijving
------------

De Merelbeekse bossen vormen een boscomplex tussen de dorpen Melsen,
Baaigem, Munte, Bottelare en Schelderode. Deze bossen, die in elkaar
overlopen, noemen het Makegembos, Harentbeekbos, H. Geestgoed, Bruinbos,
Boswijk en Nerenbos. De oudst beschikbare kaart van dit gebied, nl. de
kaart van 'Het land van Aalst', dateert uit 1644. Hierop staat tussen de
dorpen Baaigem, Munte, Melsen en Bottelare reeds een bos getekend. Op de
kaart van Friex uit 1743 staat er eveneens een bos op deze locatie
ingetekend. Wanneer er op de Ferrariskaart gekeken wordt zien we dat het
bos 'Nerenbosch' genoemd wordt. Het strekt zich tussen Bottelare, Melsen
en Munte uit. Aan de rand komen er enkele akkers, door
perceelsrandbegroeiing omzoomd, in het bos voor. Enkele lintvormige
gehuchten; Makegem, Munte en Wassene, dringen in de rand van het bos
door. Voorts wordt het bos door enkele straten en beken doorsneden. Ten
zuiden van het boscomplex ligt tussen Baaigem en Munte een kouter. Op de
Ferrariskaart is deze ook mooi te zien en staat er al een molen tussen
Baaigem en Makegem. Als de Ferrariskaart met de kaart van Vandermaelen
(1848) vergeleken wordt zien we dat het bos een groot deel geslonken is.
Vooral aan de randen zijn er weiden en akkers bijgekomen, dit zorgt
ervoor dat het bos meer versnipperd. Bij de kaart van Depot de la Guerre
(1869) is het bosareaal nog wat gekrompen. Vanaf de kaart uit 1869 tot
de recente topografische kaarten blijft de situatie ongeveer
ongewijzigd. Juist enkele percelen aan de rand worden bos of omgekeerd,
enkele percelen die tot landbouwland worden getransformeerd. Voor de
rest blijft de situatie praktisch ongewijzigd. Vanaf de kaart van 1869
is op de noordhelling van de kouter tussen Baaigem en Munte een
merkwaardige reliëfsvorm te zien. Op de Muntekouter bleven talrijke
bunkers uit de jaren 1930, opgericht als laatste verdedigingslinie van
Gent, bewaard. Op de top van de kouter staan twee clusters zendmasten.
Wanneer de bodemkaart met het bodemgebruik op topografische kaarten
vergeleken wordt, zijn er enkele verschijnselen erg opvallend. Op de
open Muntekouter bevinden zich voor de landbouw goede zandleemgronden.
Ten noorden hiervan ligt een veel lager gelegen gebied. Deze depressies,
met erg natte zandleemgronden die een sterk gevlekte textuur B horizont
hebben, zijn met bossen bedekt. Ten noorden van de lijn Wassene-
Steenberge zijn de gronden eerder licht- zandlemig en nog verder
noordwaarts worden het lemige- zandgronden. Maar ook hier geldt het
principe: de natte depressies liggen onder bos, de iets drogere stukken
zijn weiden en de goed gedraineerde gronden zijn akkers. Het substraat
van de beboste depressies bestaat uit Paniseliaanklei, bij de kouter
daarintegen is het Kwartair wat dikker en is het substaat zand. Aan de
noordelijke grens van de ankerplaats komen we in de zandstreek. Dit is
een zuidelijke uitloper van de Vlaamse Vallei. Op de Muntekouter, juist
ten noorden van Baaigem, staat de 'Prinsenmolen'. Naast de molen ligt
voormalige molenaarshuis met bijhorende koetshuizen, de tuin is volledig
omhaagd. Het huis dateert uit 1857 en staat op de plaats waar het
zogenaamde 'Nieuwhof' of 'Prinsenhof', waartoe de molen, sindsdien
Prinsenmolen, behoorde. De huidige Prinsenmolen zou in 1884 gebouwd
zijn. De ronde, stenen korenwindmolen van het belt- of bergmolentype
staat op de plaats van een vroegere houten staakmolen die minstens uit
de 16e eeuw zou stammen en eigendom was van de prinsen van Gavere. Eind
de 18e eeuw werd de molen openbaar verkocht als nationaal goed. In het
midden van de 19e eeuw werd een stoommaalderij toegevoegd. De nieuwe
molen heeft met windkracht gemalen tot 1953 met terzelfdertijd een
elektrische maalderij met walsenstoelen onderin de molen. Sinds de storm
van 1972 is hij zonder gevlucht. Ondertussen is de molen grotendeels
gerestaureerd. Voor de molen staat een recent molenaarshuis. In het bos
en aan de rand ervan staan nog enkele hoeves in regionale
baksteenarchitectuur.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De Merelbeekse bossen liggen op de overgang van het zandlemig gebied
naar de Vlaamse Vallei (zandstreek). De topografie is zacht golvend, met
verschillende beekvalleien.

Historische waarde:
~~~~~~~~~~~~~~~~~~~


Het groot boscomplex is reeds in 1644 op kaart aangeduid. Op de kaart
van Ferraris (ca. 1775) staat het met toponiem "Nerenbosch" en vormt één
geheel met de bossen ten noorden van Munte. Het bos wordt meer
versnipperd op de kaarten van Vandermaelen (ca. 1850) en MGI 1/20000
(ca. 1949). De toestand van de kaart van MGI 1/20,000 komt zeer goed
overeen met de huidige toestand.

Esthetische waarde:
~~~~~~~~~~~~~~~~~~~

Het groot, versnipperd boscomplex is in een open
landbouwlandschap met verspreide bebouwing gelegen. De omliggende
percelen zijn zowel akkerland als weiland. Er zijn verschillende
zichtpunten aan de rand van het boscomplex.



Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De Muntekouter is een hoog gelegen, open gebied. Op de kouterrug
staat een molen, enkele zendmasten en de bunkers die tot de
verdedinigslinie rond Gent behoren. Vanaf de voet van de steile
noordhelling van de kouter wordt het grondgebruik bos met nog wat
landbouw ertussen. Op de natste, laaggelegen gebieden komen bossen voor.
De iets beter gedraineerde stukken zijn door de landbouw ingenomen. In
het bos staan enkele huizen en hoeves verspreid. De meest bewoning is
wel in de gehuchten rond de bossen geconcentreerd.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * markante terreinovergang
 * holle weg

**Hydrografische Elementen:**

 * waterloop
 * rivier
 * vallei
 * meander



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**

 * hoeve
 * schuur
 * stal


**Molens:**

 * windmolen


Prinsenmolen

**Militair erfgoed:**

 * bunker
 * verdedingingslinie


op de Muntekouter

**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij

**Topografie:**

 * onregelmatig


**Bos:**

 * naald
 * loof
 * middelhout
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

In het bos staat wat storende residentiële bebouwing.


