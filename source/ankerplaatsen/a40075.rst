Sint-Antelinks en Duivenbos
===========================

:Ankerplaats ID: A40075




Omschrijving
------------

Deze ankerplaats bevindt zich op grondgebied van Herzele, tussen Sint-
Lievens- Essen en Sint- Antelinks. Door de ankerplaats stroomt de
Ransbeek en Beverbeek. In de vallei, waar de percelen als grasland
gebruikt worden, komen heel wat taluds voor. Op verschillende plaatsen
komen bronnen voor. Op de valleiflanken komen bossen voor, het Duivenbos
is het grootste. Dit bos ligt juist ten westen van Sint- Antelinks, op
een steile helling. De hogere, vlakkere gebieden liggen onder akkerland.
In het gebied komen heel wat historische hoeven voor, o.a. Hof te
Ransbeek en hoeve Tortelboom. Het Duivenbos, dat ten noordoosten van de
dorpskern van Sint- Antelinks ligt, is bodemkundig in de leemstreek te
situeren. Geomorfologisch betreft het een smal, diep ingesneden v-
vormig valleitje. De Tertiaire afzettingen worden door Paniseliaan
afzettingen gevormd. Het dalhoofd bevindt zich op ongeveer 80 meter. Het
hoogteverval van ongeveer 40m verloopt over een afstand van ongeveer 1
km. De hoogst gelegen bronnen bevinden zich op een hoogte van ongeveer
60 meter. Op verschillende plaatsen zijn kwelzones aanwezig. Het
Duivenbos wijkt in zijn huidige vorm weinig af van het de situatie op de
Ferrariskaart in 1775, hoewel het bos een bewogen
ontginningsgeschiedenis achter de rug heeft. Het bos was immers volledig
ontgonnen in 1884. Na de stelselmatige ontginning werd het gebied
langzaam opnieuw ingeplant met een huidig aandeel bos dat ongeveer met
de Ferrarissituatie te vergelijken is. Vooral in het midden van de 19e
eeuw werd zeer veel bos en grasland omgezet naar akker. Sindsdien nam de
hoeveelheid grasland en bos weer toe. De meeste huidige graslanden zijn
reeds meer dan 100 jaar oud. Voornamelijk in de bronzone van de Ransbeek
is de ontginningsgeschiedenis van het bos bijzonder kort geweest,
hetgeen zich duidelijk vertaalt in de aanwezigheid van "oud bos-
soorten" en een zeer soortenrijke vegetatie. Het hele gebied kent een
lange geschiedenis als gesloten landschap, met op vrijwel alle
perceelsranden bomenrijen en/of houtkanten. Op sommige perceelsranden is
een bultig patroon waar te nemen dat wijst op de aanwezigheid van
wortelbulten van verdwenen houtkanten. Het gebied is nu nog steeds vrij
gesloten met bomenrijen en houtkanten langs de perceelsranden. De
parochiekerk van Sint- Antelinks, de Sint- Gertrudiskerk, was voorheen
afhankelijk van de abdij van Nijvel. Aan de oude kerk uit de 12e en de
13e eeuw werd in 1635 een nieuwe toren gebouwd. De heden naar het westen
geörienteerde neoclassistische kerk werd in 1846-48 geïntegreerd gebouwd
aan de nieuwe toren van de vroegere kerk. De pastorij met voortuin heeft
een 19e eeuw uitzicht. Het 'Hof te Ransbeek' is het voormalige hof van
het kapittel van Nijvel. Het is aan straat in een beboomde omgeving
ingeplant. De gesloten hoeve heeft het uitzicht van de 19e eeuw. De
hoeve Tortelboom is een gesloten hoeve uit de 19e eeuw daterend. De
hoeve is in het golvende landschap ingeplant. De bakstenen gebouwen
onder zadeldaken zijn rond een rechthoekige, deels gekasseid erf
ingegroepeerd. De gebouwen dateren uit de 19e eeuw. Aan de straatkant,
tegenover het woonhuis, staat een bakoven met muurankers als 1866
gedateerd. Een O-L-Vrouwekapelletje in baksteen dateert uit de 19e eeuw.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~

Het Duivenbos, dat ten noordoosten van de dorpskern van Sint-
Antelinks ligt, is bodemkundig in de leemstreek te situeren.
Geomorfologisch betreft het een smal, diep ingesneden v- vormig,
asymmetrisch valleitje. De Tertiaire afzettingen worden door Paniseliaan
afzettingen gevormd.

Historische waarde
~~~~~~~~~~~~~~~~~~


De dorpsstructuur, inclusief wegennet, is nog perfect herkenbaar
t.o.v. Ferraris (ca. 1775). Ook de structuur van het bos ten westen
ervan werd bewaard (Duivenbos). De percelering in omgeving is
kleinschaliger dan op Ferraris. Het gesloten karakter van de vallei, met
knotbomen en houtkanten, bleef bewaard. In de vallei komen verschillende
historische hoeves voor.

Esthetische waarde
~~~~~~~~~~~~~~~~~~

De diep ingesneden vallei met het deels gesloten,
deels coulissenlandschap, geeft een gave indruk. De grote hoeves zijn
mooi in het landschap ingeplant.


Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

In de vallei, waar de percelen als grasland gebruikt worden, komen
heel wat taluds voor. Op verschillende plaatsen komen bronnen voor. Op
de valleiflanken komen bossen voor, het Duivenbos is het grootste. Dit
bos ligt juist ten westen van Sint- Antelinks, op een steile helling. De
hogere, vlakkere gebieden liggen onder akkerland. In het gebied komen
heel wat historische hoeven voor, o.a. Hof te Ransbeek en hoeve
Tortelboom. Het dorp Sint- Antelinks ligt bovenaan de heuvel.



Landschapselementen en opbouwende onderdelen
--------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * holle weg

**Hydrografische Elementen:**

 * waterloop
 * beek
 * vallei
 * meander


bronnen

**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * hof


Hof van Ransbeke, Hof Tortelboom

**Landbouwkundig erfgoed:**

 * hoeve
 * schuur
 * stal


Hof te Ransbeke, Hof Tortelboom

**Kerkelijk erfgoed:**

 * kerk
 * pastorie



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * houtkant
 * hagen
 * knotbomenrij
 * perceelsrandbegroeiing

**Kunstmatige waters:**

 * poel


**Historisch stabiel landgebruik:**

 * permanent grasland
 * kouters


**Bos:**

 * loof
 * hakhout
 * middelhout
 * struweel
