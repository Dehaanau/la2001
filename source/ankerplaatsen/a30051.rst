Bossuit
=======

Anker ID: A30051
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * talud


langs oude kanaalarm

**Hydrografische Elementen:**

 * rivier
 * beek


Bouvriebeek; monding kanaal in Schelde

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


kasteelpark

**Kastelen, landgoederen en aanhorigheden:**

 * kasteel
 * toren
 * orangerie
 * landgoed
 * muur
 * kasteelgracht


kasteel van Bossuit;

**Landbouwkundig erfgoed:**

 * hoeve
 * stal
 * wagenhuis


stal en wagenhuis bij kasteel; hoeve ten noordoosten van kasteel

 **Andere:**
pompgebouw bij kanaal

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * kanaal
 * sluis
 * pompgemaal


oude kanaalarm; voormalig pompgebouw

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * houtkant

struweel langs taluds kanaal; dreef op as kasteel

**Kunstmatige waters:**

 * vijver


in kasteelpark

**Typische landbouwteelten:**

 * hoogstam


boomgaard bij kasteel en hoeve

**Bos:**

 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

De dorpskern van Bossuit ligt dichtbij het kasteeldomein wat een
belemmering vormt voor het zicht erop. Zeker de nabijgelegen wijk dient
ingepast te worden in de kasteelomgeving met groen. Verder dient men om
de zichten op het kasteeldomein te behouden, bebouwing te vermijden in
het landbouwgebied rond het park.

--------------

B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

In het kasteelpark liggen enkele bronniveau's voor kleinere zijbeken
van de Bouvriebeek.

Historische waarde:
~~~~~~~~~~~~~~~~~~~


De oude kanaalarm, het pompgebouw uit 1860 en de oude sluizen vormen
belangrijk industrieel erfgoed rond het vroegere en het huidige kanaal.
De verschillende bouwelementen en -lagen van het kasteel reflecteren de
bouwgeschiedenis. De bijgebouwen (orangerie, wagenhuis, hoeve,
stallingen, …) vormen één geheel met het kasteel en met het park in
Engelse landschapsstijl. Het bouwkundig erfgoed is nog gaaf bewaard. Het
Hof van Ename vormt door zijn typische ligging (aan de rand van de
vallei) en door zijn gaafheid een meerwaarde biedt aan zijn omgeving.

Esthetische waarde:
~~~~~~~~~~~~~~~~~~~

Het gaaf bouwkundig erfgoed in het domein samen
met het omgevende park en dreven biedt de omgeving een grote
visuel-esthetische waarde waarbij de vista's zeer belangrijk zijn. Ook
de gave hoeves in de omgeving dragen bij aan het gave landelijke
karakter van de ankerplaats. De bospercelen langs de Bouvriebeek
benadrukken sterk haar loop in het landschap. De begroeiing langs de
beide kanalen accentueert visueel hun rechte loop. De overgang van
watervegetatie in de oude kanaalarm naar de hogere begroeiing op de
taluds, én de kleinere breedte geven het kanaal een hogere esthetische
waarde.


Sociaal-culturele waarde:
~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het grote bos (park) rond het kasteel samen met de kleinere
bospercelen langs de Bouvriebeek vormen blikvangers in en contrasteren
met het open omgevende landbouwland. Het kanaal werkt structurerend als
belangrijk lijnelement.

--------------

C.TEKSTUELE Omschrijving
------------------------

Deze ankerplaats ligt rond Bossuit (gem. Avelgem) en strekt zich uit
van het kanaal van Bossuit, over het kasteel tot voorbij de Bouvriebeek.
Ze ligt rond de monding van het kanaal Kortrijk –Bossuit in de Schelde.
Het werd tussen 1857 en 1860 gegraven voor het transport van steenkool
naar de omgeving van Kortrijk. Tijdens de jaren zeventig werd een breder
kanaal aangelegd in de oorspronkelijke bedding. Ter hoogte van Bossuit
bleef het laatste deeltje van het 19e-eeuwse kanaal bewaard samen met de
sluizen en het pompgebouw. Omdat het kanaal hoger ligt dan Schelde en
Leie, moet (en moest) er een hoogteverschil overbrugd worden. Daarom
pompt men water uit de Schelde in het kanaal. Het oorspronkelijke
pompgebouw was opgetrokken in bakstenen gemaakt van de ter plaatse
uitgegraven klei. Momenteel is het oude pompgebouw een toeristisch
centrum. De oude kanaalarm heeft aan beide oevers een hoog talud dat
begroeid is met lage bomen en struiken. Het recente kanaal heeft langs
het jaagpad een korte bomenrij. Vlakbij de monding staat het hof van
Ename. Het is een semi-gesloten vierkantshoeve die aan de rand van de
scheldevallei ligt. Aansluitend staan enkele recente landbouwloodsen die
afbreuk doen aan de esthetische en historische waarde van deze hoeve.
Het kasteel van Bossuit is een (niet volledig) omwald kasteel in
neoclassicistische stijl met symmetrische opbouw. Het heeft vier kleine
hoektorens. De funderingen bestaan uit overwelfde kelders van een oudere
(misschien middeleeuwse) burcht, waarop tijdens de 18e eeuw een nieuw
kasteel werd opgetrokken. Met de komst van de nieuwe eigenaar rond 1870
werd het kasteel verbouwd en werden o.a. de hoektorens, een orangerie
(in slechte staat), en andere afhankelijkheden (wagenhuis en stallen)
bijgebouwd. De gracht voor het kasteel werd deels gedempt en men legde
er een pleintje aan. De parkaanleg en de kasteeldreef dateren
waarschijnlijk uit dezelfde periode. Aan de straat staat een
conciërgewoning. Ten zuiden van het kasteel ligt een boomgaard. Het park
is in Engelse landschapsstijl aangelegd met een kronkelend verloop van
de grenzen tussen bos en grasland, een “eilandje” van bomen midden het
grasveld in het zuidwesten en grillige waterpartijen. Midden de vijver
staat een klein eilandje met enkele bomen op wat eveneens typisch is
voor de Engelse landschapsstijl. Door de parkaanleg tracht men bepaalde
vista’s te creëren naar en vanuit het kasteel en de andere gebouwen van
het domein. Rond het park ligt open landbouwland. In het park
ontspringen enkele kleinere zijbeken van de Bouvriebeek. Ten noordoosten
van het kasteel buiten het park ligt een vierkantshoeve, met aansluitend
een hoogstamboomgaard, die waarschijnlijk ook bij het kasteel behoorde
en nog gaaf bewaard is. Vlakbij staan evenwel enkele nieuwe loodsen. Ten
westen van het kasteelpark loopt de Bouvriebeek die verspreid langs haar
loop enkele kleinere loofbosjes heeft. In de uiterste westelijke hoek
van de ankerplaats ligt een hoeve met een kleine toegangsdreef. Vlakbij
ligt een restant van een walgracht en er zijn nog geen nieuwe gebouwen
aanwezig. Deze hoeve heeft een hoge gaafheid, esthetische waarde en
misschien wel een historische band met het kasteel.
