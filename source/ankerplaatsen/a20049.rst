Meldert
=======

:Ankerplaats ID: A20049




Omschrijving
------------

Meldert is gelegen ten zuidwesten van Tienen, naast het voormalig
hollewegenlandschap bij Hoegaarden, dat door een ruilverkaveling
verstoord werd. Het is een landelijk dorp in een de vallei van de
Molenbeek, gesitueerd tussen de grote kouters. De gebouwen van het
voormalige molencomplex op deze Molenbeek werden sterk gerenoveerd. In
de drassige vallei komen talrijke boomgroepjes voor, op de flanken
vinden we taluds. Centraal in het afgebakende gebied ligt de
Sint-Ermelindiskerk met erachter de Sint-Ermelindiskapel, een gekend
bedevaartsoord. De kerktoren, gebouwd in een overgangsstijl, dateert uit
de 13de eeuw, hij werd verhoogd in gotische stijl met een spits uit de
17de en een portaal uit de 18de eeuw. De kerk werd in verschillende
bouwcampagnes opgericht. De eenbeukige Sint-Ermelindiskapel dateert uit
de 17de eeuw en is rijk versierd met barokmotieven. Het ommuurde kerkhof
ligt op een hoogte, een eind van de kerk verwijderd. De pastorie is een
classicistisch dubbelhuis uit de 18de eeuw, typisch voor de streek. Als
gesloten hoeve kan de 18de-eeuwse Prins Kardinaalhoeve vermeld worden.
Kort bij deze hoeve ligt de donjon van Meldert. De eerste vermelding van
de heren van Meldert dateert van 1279, maar pas in 1408 verscheen de
omschrijving 'versterkte woning', omgracht en toegankelijk via een
smalle ophaalbrug. Hoewel het gebouw in 1568 door brand geteisterd werd,
trad het definitief verval pas in de 18de eeuw in. Slechts twee niveaus
van de donjon zijn overgebleven: de kelder en niveau 1. Na de brand van
1568 werd iets zuidelijker een nieuw kasteel gebouwd, dat ca. 1850
vervangen werd door het huidige gebouw, een uniek voorbeeld in
Vlaanderen van een gaaf bewaard, neogotisch geïnspireerd kasteel. Het
ligt temidden van een ongeveer 47 ha groot verwaarloosd park, op een
helling ten zuidwesten van het dorpscentrum en ten zuiden van de vallei
van de Molenbeek. Aan de zuidkant ligt een U-vormige dienstvleugel. De
orangerie, die nadien als kapel ingericht werd, is een ontwerp van
Hendrik Beyaert. In 1911 werd de oudere 19de-eeuwse parkaanleg in
romatische geest vervangen door een ontwerp van Louis Van der Swaelmen.
Het is voor de Belgische tuinarchitecten een vrij uniek voorbeeld van de
'composite style'. Niettegenstaande het park momenteel verwilderd is,
zijn de hoofdlijnen van de parkaanleg nog herkenbaar, evenals een
langwerpige vijverpartij die in 1850 aangelegd werd door het opstuwen
van een zijarm van de Molenbeek. Het voormalige openluchtzwembad met
bijhorend rustiek cementen kleedhokje zijn eveneens componenten van deze
tuinaanleg. Sinds 1957 is het kasteel in het bezit van de Aalmoezeniers
van de Arbeid, die er een jongensschool met internaat in onderbrachten,
beter bekend als het Sint-Janscollege.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


Het kasteelpark van Meldert, inclusief het zgn. Meldertbos, en
bepaalde gedeelten van de Molenbeek, herbergen waardevollen biotopen.
Het park heeft een grote dendrologische waarde.

Historische waarde
~~~~~~~~~~~~~~~~~~

De dorpskern omvat, naast de oudste kasteelsite met de donjon,
diverse oude gebouwen (kerk, St-Ermelindiskapel, Prins Kardinaalhoeve,
pastorie) die een historisch belangrijk ensemble vormen, zoals ook de
site van de watermolen tennoorden van het dorp Het huidige kasteelpark
van Meldert weerspiegelt twee aanlegcampagnes: een landschappelijke die
nog een groot deel van het domein bepaalt; 2° een neo-formele met
aanlegprincipes van de Nouveau Jardin Pittoresque-beweging, naar ontwerp
van Louis Van der Swaelmen. De gebouwen (neomiddeleeuws kasteel,
oranjerie van Beyaert) zijn zeer interessante voorbeelden van de 19de
eeuwse architectuur en werk van vooraanstaande architecten.

Esthetische waarde
~~~~~~~~~~~~~~~~~~

Een landelijk dorp in een valleitje tussen de
grote kouters. In het dorp zijn nog heel wat mooie historische gebouwen.
Het kasteelpark van Meldert heeft een hoge ontwerpkwaliteit.



Landschapselementen en opbouwende onderdelen
--------------------------------------------


Geomorfologie/hydrografie
~~~~~~~~~~~~~~~~~~~~~~~~~


*Microreliëf:**

 * microreliëf
 * talud


*Macroreliëf:**

 * macroreliëf
 * heuvel

*Hydrografische Elementen:**

 * waterloop
 * beek
 * vallei


*Moerassige gronden:**

 * moeras



Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

*Koeren en hovingen:**

 * park


*Nederzettingspatronen:**

 * nederzettingspatroon
 * gehucht

*Kastelen, landgoederen en aanhorigheden:**

 * kasteel
 * toren
 * orangerie


*Landbouwkundig erfgoed:**

 * hoeve
 * schuur
 * stal
 * wagenhuis


*Molens:**

 * watermolen


*Kerkelijk erfgoed:**

 * kerk
 * kapel
 * pastorie



Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

*Wegenis:**

 * weg
 * pad



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

*Puntvormige elementen:**

 * bomengroep


*Kunstmatige waters:**

 * vijver


*Bos:**

 * loof



Opmerkingen en knelpunten
~~~~~~~~~~~~~~~~~~~~~~~~~


Bebouwing in de dorpskern en langs de noordzijde van de vallei van de
Molenbeek.
