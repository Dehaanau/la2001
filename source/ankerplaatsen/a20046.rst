Abdij van 't Park
=================

Anker ID: A20046
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * holle weg

**Hydrografische Elementen:**

 * waterloop
 * beek
 * vallei


**Moerassige gronden:**



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * hof


**Nederzettingspatronen:**

 * nederzettingspatroon

**Landbouwkundig erfgoed:**

 * hoeve
 * schuur
 * stal
 * wagenhuis


**Molens:**

 * watermolen


**Kerkelijk erfgoed:**

 * kerk
 * abdij
 * klooster
 * pastorie



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Andere:**
spoorlijnen Leuven-Waver en Leuven-Tienen

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef

**Kunstmatige waters:**

 * vijver


**Topografie:**

 * historisch stabiel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Beperkte bebouwing ten zuiden van de vijvers evenals in de nabijheid van
het Sint-Albertuscollege. Waterwinning nabij de vijvers.

--------------

B.landschapswaarden
-------------------

Wetenschappelijke waarde:
Binen het abdijdomein, vooral langs de vijvers, komen diverse
waardevolle vegetaties voor. De vijvers hebben ook ornithologisch
belang.
Historische waarde:
De huidige gebouwen (boerderij, stallen, watermolen) - inclusief de
fraaie barokke kloostergebouwen met dito interieurs - dateren uit de
17de eeuw, maar de structuur en de functionele indeling van de site gaan
terug tot de oorsprong in de 12de eeuw. Enkele latere toevoegingen
houden vooral verband met de evoluerende tuincultuur: een Louis XV
tuinprieel en een embryo van landschappelijke sierbeplanting ten oosten
van het kloostercomplx.
Esthetische waarde: De site dankt haar schoonheid aan de kwaliteiot
van de architectuur en aan de topografische ligging aan de rand van een
beekdal met vijvers.
Sociaal-culturele waarde :
Ruimtelijk-structurerende waarde:


--------------

C.TEKSTUELE Omschrijving
------------------------

De abdij van 't Park ligt ten zuidoosten van Leuven in de vallei van
de Molenbeek. Deze historische site, de abdij, de watermolen, de
bijgebouwen en de vijvers zijn nagenoeg ongewijzigd de laatste 230 jaar.
Aan de noordzijde ligt het domein in de vork tussen twee spoorlijnen.
Ten zuiden van de vijvers ligt de een heuvelrug, de Pietersberg, een
agrarisch gebied doorsneden door een aantal holle wegen. Dit gebied
wordt ingesloten door de Geldenaakse baan en de expresweg van Grauwmeer
naar De Mol aan de steenweg Leuven-Tienen. Midden in het gebied ligt het
Sint-Albertuscollege met aanpalend klooster en park. Het 43 ha grote
abdijdomein is in zijn huidige vorm het laatste overblijfsel van de
schenking, bestaande uit woeste gronden en bossen, die hertog Godfried
met de Baard in 1129 deed aan de norbertijnen. Onmiddellijk na de
stichting van de Premonstratenzerabdij begonnen de religieuzen met de
ontginning van het verkregen land en zetten het om in cultuurland. Op de
lager gelegen stukken langs de Lei- of Molenbeek werden de eerste twee
abdijvijvers uitgegraven. In 1281 had de abdij ongeveer 60 ha akkerland
in eigen beheer. De meeste akkers bevonden zich op de huidige site en
strekten zich uit over het grondgebied van de oude heerlijkheid
Vinkenbos. Het areaal werd geëxploiteerd volgens het traditionele
drieslagstelsel en lag verdeeld in drie zogenaamde aarden: één voor
tarwe en rogge, één voor gerst en haver en een derde braakland. De
vroegste bedrijfsgebouwen bevonden zich op de plaats van de huidige
neerhofsite. Voorlopers van de Sint-Jans- en de Norbertuspoort sloten
het eerste hoeveplein af. Tengevolge van de uitbouw van de nabijgelegen
hoeve van Vinkenbos sinds 1306 was het areaal van het neerhof lichtjes
teruggelopen. De huidige bedrijfsgebouwen dateren uit de 17de eeuw met
de koestallen (1653), de paardenstallen (1663) en de tiendenschuur. Op
de kaart die Joris Subil in 1665 maakte van de abdijsite en omgeving is
de huidige constellatie haast volledig terug te vinden. De volgende
elementen zijn herkenbaar: de abdijdreef, de hophof en de moestuin, de
eerste twee abdijvijvers (de achterste twee werden eerst gegraven op het
einde van de 17de eeuw), het voormalige Parkbos, waarvan in de 17de eeuw
een groot gedeelte werd gerooid., de conventsboomgaard. De opheffing van
de abdij in 1796 had geen rechtstreekse gevolgen voor het neerhof en
zijn areaal. Ook na de heroprichting bleef men het neerhof verhuren aan
landbouwers die er een gemengd akker-bouw- en veeteeltbedrijf
exploiteerden. Het Parkdomein zou in de 19de eeuw nog wel twee maal voor
de aanleg van de treinsporen en een uitbreiding van het stadskerkhof
lichtjes inkrimpen. De onteigeningen voor de spoorlijn
Mechelen-Leuven-Tienen gebeurden in 1836, waarbij al een eerste deel van
de oostelijke vijver verdween. Nadien werd de spoorlijn Leuven-Waver ten
noorden van de abdijgebouwen aangelegd. Recent werd nog voor de aanleg
van de HST-lijn ongeveer 2 ha onteigend ter hoogte van de meest
oostelijke vijver, maar het landbouwareaal bedraagt nog steeds ongeveer
20 ha. Het is dus een goed voorbeeld van een oud cultuurlandschap met
een specifieke agrarische bestemming. De abdij kende 4 bouwcampagnes
waardoor ze uitgegroeid is tot één van de allermooiste van de Benelux,
een monumentaal complex en een monument van schoonheid omgeven door een
aantal mooie dreven Uit de eerste bouwperiode noteren we: een eerste
romaanse kerk, kloostergang en dormitorium daterend uit de 13de eeuw, in
de 15de eeuw gebeurde een wederopbouw van de kloostergang in gotische
stijl, het abts- en gastenkwartier, de noorder- en westerpoort werden
gebouwd. Van 1558 tot 1730 werd de kloostergang nogmaals aangepakt,
verschenen de hoeve- en bijgebouwen (langsschuur, woon-en
karrenhuisvleugel) en gebeurde de verbouwing van het abtskwartier, het
provisorgebouw, de pastorij en de poorten. De barokke kloostergebouwen
dateren uit de 17de eeuw. De refter en de bibliotheek zijn verfraaid met
stucplafonds in verheven beeldwerk van J.C. Hansche. Bij het
gastenkwartier werd in 1750 een fraai Lodewijk XV-tuinprieeltje
opgericht. De abdij werd gedurende haar geschiedenis nooit verwoest, wel
een paar maal geplunderd. Na de opheffing van de abdij in 1796 liepen de
gebouwen echter geen grote schade op, ze werden opnieuw in gebruiik
genomen in 1831. De ruime abdijkerk is gelegen op de verhevenheid van
het kerkhof, ze werd aangepast in de 17de en 18de eeuw, met ondermeer
classicistische wanden en ramen. Een aantal romaanse elementen blijven
nog steeds zichtbaar. De huidige toren werd opgetrokken in 1729. Het
abdijdomein werd ommuurd en voorzien van een aantal poorten: de
Sint-Norbertuspoort, de Kerkhofpoort, de Leeuwenpoort en de westerpoort
of Sint-Johannespoort. Bij deze laatste poort sluit de 16de-eeuwse
watermolen aan, die verbouwd en uitgebreid werd in de 18de eeuw. Een
twee en een derde westerpoort werden hier in de 18de eeuw aan
toegevoegd. Dreven verbinden deze poorten. Er wordt intens gezocht naar
nieuwe bestemmingen voor een aantal verlaten bijgebouwen zoals de
voormalige hoeve en de aanpalende schuur.
