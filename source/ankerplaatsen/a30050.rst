Kasteeldomein Spiere
====================

Anker ID: A30050
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Hydrografische Elementen:**

 * beek


Grote Spierebeek

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


park in Engelse landschapsstijl

**Kastelen, landgoederen en aanhorigheden:**

 * kasteel
 * muur


moestuin en boomgaard;hoofd- en dienstgebouwen

**Landbouwkundig erfgoed:**

 * hoeve


site van Kasteelhoeve

**Militair erfgoed:**

 * motte


site van kasteelhoeve op neerhof van vermoedelijk middeleeuwse motte

**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * knotbomenrij

**Bos:**

 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

De oprukkende lintbebouwing vanuit Spiere belemmert soms het zicht op
het kasteel. Bij sommige hoeves staan recente uitbreidingen (loodsen)
die afbreuk doen aan de esthetische waarde van de hoeves en van de
omgeving.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~



Historische waarde:
~~~~~~~~~~~~~~~~~~~


De talrijke bouwkundige elementen rond het kasteel van Spiere vormen
belangrijk historisch erfgoed dankzij hun gaafheid en de herkenbare
relatie met het kasteel: de site van de kasteelhoeve als restant van de
feodale heerlijkheid, de Kasteelhoeve zelf, de kelderruïne op het
opperhof, kapellen,.... De inplanting van het domein hangt vast aan de
natuurlijke structuur en de waterhuishouding van de Grote Spierebeek. Ze
deed dienst als natuurlijke verdedigingslijn waarop de motte- en
kasteelsite geënt werden.

Esthetische waarde:
~~~~~~~~~~~~~~~~~~~

Het geheel van gaaf en divers bouwkundig erfgoed
met opper- en neerhofsite, samen met de beboste omgeving van het park in
Engelse parkstijl heeft een grote esthetische waarde dankzij hun
samenhang, de onderlinge relaties en de zichten naar deze elementen. De
dubbele toegangsdreef vormt een speciale vista. De open omgeving rond
het park biedt ook enkele vista's op de gebouwen. Het aaneengesloten
graslandcomplex in het noordoosten van de ankerplaats heeft samen met
het zicht op de bosrand een meerwaarde aan de omgeving.


Sociaal-culturele waarde:
~~~~~~~~~~~~~~~~~~~~~~~~~


\*

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De Grote Spierebeek vormt de natuurlijke structuur waarop de
elementen (motte, bosrand,vijver,…) geënt zijn.



C.TEKSTUELE Omschrijving
------------------------

Deze ankerplaats ligt ten noorden van Spiere (gem. Spiere-Helkijn) en
wordt begrensd door een dreef in het zuidwesten, door de Pijpestraat in
het noordwesten, én door de Haagstraat in het noorden en oosten. De
sites van het kasteel en de mote staan hoogst waarschijnlijk in verband
met de Franse verdedigingslinie uit de 9-jarige oorlog waarbij de Grote
Spierebeek als een natuurlijke verdediging dienst deed. Het huidige
kasteel van Spiere dateert uit het midden van de 18e eeuw en heeft een
symmetrische opbouw, nl. drie gebouwen geschikt in een U-vorm. Centraal
staat het hoofdgebouw met aan weerszijden van het plein dienstgebouwen.
Aan de westelijke zijde staat er nog een lager dienstgebouw bij de
boomgaard, aan de oostelijke zijde bevindt zich een moestuin met een
restant van de ommuring. Een monumentale dreef met meerdere bomenrijen
en halverwege een kapelletje vormt de toegang tot het kasteel. Het
kasteel ligt aan de rand van een park dat kenmerken heeft van de Engelse
landschapsstijl. Het grasperk wordt begrensd door bomen die een
kronkelende lijn vertonen, overeenkomstig de Engelse landschapsstijl. Op
die manier creëert men een gevoel van natuurlijkheid in deze kunstmatig
aangelegde tuin en ensceneert men bepaalde vista’s naar het kasteel.
Achter het kasteel ligt een grasland dat uitloopt op een u-vormige
vijver met kapelletje. Het kasteelpark strekt zich uit langs de Grote
Spierebeek in noordoost-zuidwestelijke richting. Ten noordwesten van het
park ligt de "Mote" met Kasteelhoeve waarvan enkel de boerderij nog rest
op het neerhof. Het opperhof is nog herkenbaar aan de ophoging en aan
een bewaard deel van de walgracht (deels verland). Een kelderruïne
getuigt van de voormalige bebouwing op het opperhof. Waarschijnlijk was
dit de middeleeuwse site van de feodaliteit van Spiere. Rond het
kasteelpark liggen akker- en weilanden met een open karakter wat het
zicht naar en vanuit het kasteel vrijwaart. In de weilanden ten
noordoosten van het kasteel staan restanten van knotbomenrijen. De
andere grote en kleine hoeves in de ankerplaats zijn gaaf. Sommige
hebben vlakbij een recente loods die visueel stoort.
