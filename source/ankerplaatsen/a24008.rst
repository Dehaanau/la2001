Markvallei stroomafwaarts Galmaarden
====================================

Anker ID: A24008
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 
**Macroreliëf:**

-steilrand

**Hydrografische\_Elementen:**

-waterloop
-rivier
-beek
-vallei
-meander
-oude rivierarm

 
**Moerassige gronden:**

-moeras
-rietland

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Molens:**

-watermolen

 
Driscartmolen

**Kerkelijk erfgoed:**

-kapel

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad

 
**Spoorweg:**

**Waterbouwkundige\_infrastructuur:**

-brug
-stuw

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

-bomenrij
-houtkant
-hagen
-knotbomenrij
-perceelsrandbegroeiing

**Kunstmatige waters:**

-poel

 
**Topografie:**

-opstrekkend
-onregelmatig

 
**Historisch stabiel landgebruik:**

-meersen

 
**Typische landbouwteelten:**

-hoogstam

 
**Bos:**

-naald
-loof
-hakhout
-hooghout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Aan de rand van de ankerplaats, tussen het dorp Viane en de Mark, ligt
het kasteeldomein de Blondel de Beauregard. Op het westelijk deel van
het domein bevindt zicht een camping. Deze maakt een erg rommelige
indruk. De ankerplaats wordt naar het westen toe abrupt door de
gewestgrens afgesloten. Verder stroomafwaarts komt men in de Waalse
gemeente Deux Acren terecht. De rechttrekking van de Mark zorgde voor
een beperkte landschapsverminking.

--------------

B.landschapswaarden
-------------------

 Wetenschappelijke waarde:
Dit is een deel van de Markvallei, bestaande uit alluviale gronden.De
vallei stroomafwaarts Galmaarden is vrij breed en een mooi voorbeeld van
de zg. palleovallei. In ditzelfde deel van de vallei is de ovegan van
rivier- oeverwal- komgrond- plateau mooi te zien, voornamelijk op de
rechter oever. De vallei situeert zich in de leem- zandleemstreek.
Enkele beken lopen parallel met de Mark en zijn van belang voor de
ontwatering van de vallei.
Historische waarde:
Op de kaart van Ferraris (ca. 1775) valt de vallei duidelijk te
onderscheiden omwille van de meersen en natte weilanden, gedeeltelijk
met bomenrijen. Ook op recentere topografische kaarten springen de
meersen in het oog. Nu is er meer perceelsindeling en
perceelsrandbegroeiing, maar het is nog steeds een onbebouwd
weilandengebied. De wegenstructuur ten tijde van Ferraris is nog goed
herkenbaar. De Discartmolen, een waterkorenmolen op de Mark, heeft een
oude kern.
Esthetische waarde: De Mark meandert, de vallei is duidelijk
herkenbaar aan het grondgebruik (overwegend weilanden) en de
perceelsrandbegroeiing. De loop van de Mark wordt geaccentueerd door de
waterloopbegeleidende vegetatie. In de vallei bevinden zich
verschillende percelen bos.
Sociaal-culturele waarde :
Ruimtelijk-structurerende waarde:
Deze vallei behield in grote mate haar eigenheid. Het is een
onbebouwd gebied met vele natuurpotenties. In de omgeving liggen enkele
bossen met een hoge biologische waarde.

--------------

C.TEKSTUELE Omschrijving
------------------------

 De Markvallei situeert zicht ten zuiden van Geraardsbergen, op de
grens van drie provincies: Oost- Vlaanderen, Brabant en Henegouwen. De
Mark ontspringt in het Henegouwse Silly en mondt ter hoogte van
Geraardsbergen in de Dender uit. Het stuk van de Mark dat zich in deze
ankerplaats bevindt ligt stroomafwaarts Galmaarden en loopt tot aan de
grens met Wallonië. Ten zuiden van deze ankerplaats ligt Viane en ten
noorden bevindt zich Moerbeke. Hydrografisch behoort de vallei tot het
bekken van de Dender. Geomorfologisch bevindt ze zich ten zuiden van de
kamlijn van de Vlaamse Ardennen. Ze ligt in een zachtgolvend leem- en
zandleemgebied. In de omgeving van Marcq stroomt de Mark in een vrij
smal dal, uitgeschuurd in primaire schiefers (Siluur). Globaal kan de
rest van de Mark in twee delen verdeeld worden, nl. een smalle vallei
vanaf Marcq tot Galmaarden en een brede vallei van halfweg Moerbeke en
Galmaarden tot Deux- Acren. De vorming van de huidige vallei nam tijdens
het Laatglaciaal een aanvang in de palleovallei. Er werd
achtereenvolgens fluviatiel zand, veen, fluviatiele klei en
overstromingsleem, van bodemerosie afkomstig, afgezet. Bij de Mark
manifesteerde zich een opvulling die typisch is voor een klein
rivierdal, met verschuiving van de rivierbedding. In het benedengedeelte
is de overgang van rivier- oeverwal- komgrond- plateau mooi te zien
(rechteroever van de Mark). De kommen worden ontwaterd door de
Schillebeeklokte en de Borekensbeek in Viane en door de Oude Mark in
Galmaarden en Moerbeke. De Mark, in de jaren zeventig gedeeltelijk
rechtgetrokken, heeft hier een breedte van ongeveer een kilometer. In de
vallei loopt een oud meanderend systeem dat in het centrum van de
bedding 150 tot 200 meter breed is. Het bekken geeft het landschap een
golvend karakter met hoogtes gelegen tussen de 20 en 110 meter boven
zeeniveau. De Schillebeeklokte meandert parallel met de Mark doorheen de
ganse vallei. Deze beek is dan ook vitaal voor de waterhuishouding van
het gebied. Ondanks de rechttrekking van de Mark, die het landschap wel
wat verminkte, bleef de daling van het waterpeil relatief beperkt. De
vallei behield grotendeels haar eigenheid. Door het achterwege blijven
van baggerwerken sinds de rechttrekking, heeft de rivier zelfs een deel
van de schade hersteld. Door aanslibbing is de breedte haast gehalveerd
en zijn de oude meanders opnieuw herkenbaar. De Markvallei is integraal
als natuur- en reservaatgebied ingekleurd op het gewestplan. Op enkele
kleine kernen van lintbebouwing, die zich aan de grens van de
ankerplaats bevinden, en enkele verspreide huizen na, is dit gebied
onbewoond. In het plan van de Groene Hoofdstructuur van Vlaanderen werd
de vallei van de Mark aangeduid als natuurontwikkelingsgebied met een
groot potentieel. Regionaal werd er tussen de gemeenten Geraardsbergen,
Ninove en Galmaarden een Landschapscharter Dender- Mark ondertekend dat
een vertaling is van de bereidheid van de plaatselijke politici om deze
streek blijvend te beschermen en verder uit te bouwen. Het bodemgebruik
in de Markvallei is voornamelijk op land- en bosbouw gericht. Hooi- en
weilanden bedekken een grote oppervlakte langs de Mark. Bosbouw komt
voornamelijk onder de vorm van hakhout en rijvormige populierenaanplant.
De bosgebiedjes langs de oevers van de Mark zijn dus voornamelijk
populierenaanplanten die tijdens de laatste decennia werden aangeplant
en waarschijnlijk zullen worden gekapt wanneer ze daar rijp toe zijn. Zo
kunnen de bestaande rietvelden een uitbreiding nemen. De bosgebieden in
de buurt van de Markvallei zijn het Bourengbos, het Leander- en het
Arduinbos en het Raspaillebos- complex. Het zijn gemengde loofbossen met
een hoge biologische waarde. Juist stroomafwaarts van Galmaarden bevindt
zich de Discartmolen, een waterkorenmolen. Deze is samen met de
voormalige wateroliemolen, de schuur en de onmiddellijke omgeving als
dorpsgezicht én elk afzonderlijk als monument. De verlaten watermolen is
een ensemble van gebouwen uit de 18e, maar vooral uit de 19e eeuw. De
molen en het molenaarshuis hebben een oudere, maar verhoogde kern met
een ijzeren waterrad en houten maalinrichting.
