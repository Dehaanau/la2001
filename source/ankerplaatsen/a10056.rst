Selguis / Kievermontbroek
=========================

:Ankerplaats ID: A10056




Omschrijving
------------

Het landschap Selguis/ Kievermontbroek is gelegen net ten oosten van
het centrum van Geel, in de vallei van de Molse Nete en op grondgebied
van de gemeenten Geel en Mol. De begrenzing wordt gevormd door de wegen
Kievermont en Voort in het noorden, het gehucht Ezaart in het oosten, de
Molseweg in het zuiden en de bewoning van Geel in het zuidwesten en
westen. Dit landschap betreft een plassen- en vijverlandschap op de
noordelijke oever van de Molse Nete, dat ontstond door de ontginning van
veen en turf. Op de historische kaart van Ferraris (1777) herkennen we
het landschap Selguis/Kievermontbroek als een uitgestrekt beemdengebied
met kleine blokvormige percelen langs beide oevers van de Molse Nete.
Enkel in het opvallend hoger gelegen noordwestelijke deel, alsook in het
noordoostelijke -, maar dan beperkter- herkennen we landbouwgronden. De
kaart van Vandermaelen (1854) geeft aan dat het landschap bijna een eeuw
later zo goed als niet is veranderd. Uitgestrekte beemden, in het
noordwesten en noordoosten geflankeerd door landbouw. Langs de
noordelijke rand zijn er wel enkele kleine percelen naaldhoutaanplant
gekomen. In het begin van de 20ste eeuw (MGI, situatie 1909) ziet het
gebied Selguis / Kievermontbroek er echter helemaal anders uit.
Turfwinningen, die doorgingen in de tweede helft van de 19de eeuw,
hebben hun sporen achtergelaten onder vorm van langwerpige, smalle
percelen en ontginningsputten. Vandaag komen de structuur en het
perceelspatroon van het gebied nog in belangrijke mate overeen met de
situatie die wordt weergegeven op deze kaarten van het MGI. Niet enkel
de turfputten, maar ook de langwerpige percelen en het wegenpatroon zijn
mooi bewaard gebleven. In de noordwestelijke en noordoostelijke hoek
hebben we nog steeds (zoals bij Ferraris) een afwisseling van akkers en
weiland en langsheen de Molse Nete herkennen we de natte weilanden. Wel
werden er de laatste decennia talrijke visvijvers in het gebied
aangelegd; eerder storende elementen in dit verder gaaf bewaarde
beemdenlandschap. Gelegen in de vallei van de nog sterk meanderende
Molse Nete, wordt dit landschap gekenmerkt door talrijke
overgangssituaties van nat naar droog. Daarnaast is er een grote
dichtheid aan -vooral lijnvormige- kleine landschapselementen. Deze
afwisseling in vegetatiestructuur resulteert in een rijke flora en de
talrijke open waters maken het gebied ook interessant voor aan water
gebonden fauna. Als geheel vormt Selguis / Kievermontbroek een
natuurlijke stapsteen langsheen de Molse Nete tussen de bewoningskernen
van Geel in het westen en Mol in het oosten. Dit landschap
vertegenwoordigt een zeer goed herkenbaar valleigebied met een relatief
gave langwerpige perceelsstructuur en talrijke restanten van opgaande
begroeiing, die het geheel een eerder gesloten karakter geven. Opvallend
en dominerend structurerend element is de nog sterk kronkelende Molse
Nete. In de noordwestelijk hoek, die iets hoger is gelegen dan het
eigenlijke valleigebied, is er een duidelijke overgang naar
grootschaliger landbouwgebied. De talrijke sporen van de functies die
dit typisch Kempische landschap in het verleden vervulde, geven het een
aanzienlijke esthetische waarde.



Landschapswaarden
-----------------


Wetenschappelijke waarde:
~~~~~~~~~~~~~~~~~~~~~~~~~

Gelegen in de vallei van de nog sterk meanderende Molse Nete, wordt
dit landschap gekenmerkt door talrijke overgangssituaties van nat naar
droog. Daarnaast is er een grote dichtheid aan -vooral lijnvormige-
kleine landschapselementen. Deze afwisseling in vegetatiestructuur
resulteert in een rijke flora en de talrijke open waters maken het
gebied ook interessant voor aan water gebonden fauna. Als geheel vormt
Selguis / Kievermontbroek een natuurlijke stapsteen langsheen de Molse
Nete tussen de bewoningskernen van Geel in het westen en Mol in het
oosten.

Historische waarde:
~~~~~~~~~~~~~~~~~~~


Deze ankerplaats betreft een goed voorbeeld van een oud
beemdenlandschap met duidelijke sporen van 19de eeuwse turfwinning (cf.
Ferraris, 1777 en MGI, 1909). Het grondgebruik in dit valleigebied komt
nog in belangrijke mate overeen met datgene in de 18de eeuw, met natte
gras- en hooilanden langs de rivier en in de noordwestelijke en
noordoostelijke hoek akkers en weiland. Het wegenpatroon en de
perceelsstructuur is relatief gaaf bewaard gebleven in vergelijking tot
de toestand in het begin van de 20ste eeuw. De Molse Nete heeft doorheen
de geschiedenis in dit gebied steeds haar sterk meanderende loop
behouden.

Esthetische waarde:
~~~~~~~~~~~~~~~~~~~

Deze ankerplaats betreft een mooi bewaard,
kleinschalig valleigebied met centraal de sterk meanderende Molse Nete.
De langwerpige percelering, de restanten van de turfwinputten en
talrijke opgaande lineaire landschapselementen dragen bij tot de
esthetische waarde van dit typisch Kempisch landschap.


Sociaal-culturele waarde:
~~~~~~~~~~~~~~~~~~~~~~~~~


In de tweede helft van de 19de eeuw werd
in het Kievermontbroek turf gewonnen.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Dit landschap vertegenwoordigt een zeer goed herkenbaar valleigebied
met een relatief gave, langwerpige perceelsstructuur en talrijke
restanten van opgaande begroeiing, die het geheel een eerder gesloten
karakter geven. Opvallend en dominerend structurerend element is de nog
sterk kronkelende Molse Nete. In de noordwestelijk hoek, die iets hoger
is gelegen dan het eigenlijke valleigebied, is er een duidelijke
overgang naar grootschaliger landbouwgebied.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Hydrografische Elementen:**

 * waterloop
 * vallei
 * meander


Molse Nete, Millegemloop

**Moerassige gronden:**

 * rietland



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij
 * houtkant

**Kunstmatige waters:**

 * turfput
 * vijver


**Topografie:**

 * repelvormig
 * opstrekkend


**Historisch stabiel landgebruik:**

 * plaggenbodems


**Bos:**

 * broek
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Een aan te halen knelpunten in dit gebied is de recreatiedruk, m.n. de
talrijke visvijvers.
