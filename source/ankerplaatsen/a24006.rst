Neigembos
=========

:Ankerplaats ID: A24006




A.TEKSTUELE Omschrijving
------------

Het Neigembos ligt op de grens van Oost- Vlaanderen en Brabant, ten
zuidoosten van Ninove, op het grondgebied van de Ninoofse deelgemeenten
Neigem en Meerbeke. Ooit was het Neigembos een stuk van het grote
Kolenwoud, waarvan de noordgrens ongeveer tot de Schelde reikte en de
zuidgrens tot de valleien van de Samber en Maas. Dit woud vormde de
natuurlijke begroeiing van de leemstreek. Vreemd is wel dat in de
archieven van de abdij van Nijvel nergens sprake is van het Neigembos
alhoewel geheel Meerbeke, waarvan Neigem een deel vormde, al vanaf de
10e eeuw eigendom was van die abdij. In de 18e eeuw stond het bos
vanwege de vorm van zijn plattegrond (een haak) bekend als 'Hakenbosch'.
Het was toen al beperkt tot zijn huidige grenzen. De namen Neigembos en
Vriezenbos doken pas later op. Uiteindelijk werd het bos genoemd naar de
gemeente Neigem, omdat het al van oudsher geheel op het grondgebied van
die gemeente lag. Ten tijde van Napoleon werd echter een deel van
Neigem, met een stuk van het bos, bij Meerbeke gevoegd. Op de
Ferrariskaart is het bos Neigembos te zien als een groot boscomplex dat
Hakenbosch- Weygaertbosch noemt. Het beeld klopt over het algemeen met
het huidige beeld; de steile hellingen zijn bebost, de minder steile
hellingen liggen onder akkerland en in de vallei liggen meersen. Het
stratenpatroon en het nederzettingspatroon komen met het huidige
overeen. Het landschapsbeeld bleef op de volgende topografisch kaarten
na Ferraris eveneens behouden. In tegenstelling tot talrijke andere
restanten van het Kolenwoud, ontsnapte het Neigembos aan
landbouwontginningen. Dat was te wijten aan de steile hellingen, die
door de boeren erg moeilijk in cultuur konden gebracht worden. Tijdens
de Eerst Wereldoorlog had het bos erg te lijden onder overmatige
kappingen. Er werden zelfs munitiedepots en loopgraven in het bos
gegraven, en er werd houtskool aangemaakt. Tot 1976 bleef het bos in
bezit van de familie des Cantons de Montblanc, die al sinds het begin
van de 19e eeuw het kasteel van Neigem in eigendom had. Het kasteel
stond reeds eind van de 12e eeuw bekend als 'huys te Neygem'. Het werd
onlangs gerestaureerd. Lange tijd was het Neigembos alleen maar
plaatselijk en regionaal bekend. Dit veranderde toen eind van de jaren
zestig, begin van de jaren zeventig, toen in het bos, dat geruime tijd
onbehandeld was gebleven, grote kappingen werden uitgevoerd. Dat stuitte
in het hele land op sterk protest, vooral toen ook nog bekend werd dat
het bos deels bedreigd werd door de aanleg van de autoweg A8, plannen
die uiteindelijk dienden opgeborgen te worden. Het Neigembos overdekt de
zuidelijke punt van de zuidwest- noordoost georiënteerde heuvelrug, die
de waterscheiding vormt tussen het Dender- en Zennebekken. De
hoogteligging varieert van 20m tot 92m boven de zeespiegel. Aan de
westelijke en zuidelijke zijde wordt het bos omringd door de
Prindaalbeek en de Molenbeek. De leemlaag is vrij dun op de
zuidwesthellingen van het Neigembos. De Tertiaire lagen die aangetrokken
worden zijn Bartoonzand, Lediaanzand, Lutetiaanzand en Ieperiaanzand en 
klei. Neigem, gelegen op de grens tussen het oude Graafschap
Vlaanderen en het vroegere Hertogdom Brabant, maakte eertijds deel uit
van de heerlijkheid van Wedergraete. Rond het kasteel van Neigem (dat
sinds het aanpassen van de grenzen onder Napoleon op Meerbeeks
grondgebied ligt) ontstond het eigenlijke dorp. Het kasteel wordt steeds
als castrum vermeld in een 12e eeuws charter. Vermoedelijk in de 13e
eeuw werd de middeleeuwse burcht verbouwd. Er werd nog ingrijpend
verbouwd in de loop van de eeuwen, na een brand in 1901 werd het terug
opgetrokken in Vlaamse Renaissance en in 1949 aangepast. In de jaren
1990 werd het gerestaureerd. Ten noordoosten van het kasteel staat een
duiventoren, mogelijks was dit vroeger een donjon. Bij het domein horen
ook nog een portierswoning en een koetshuis. Voor de toegangspoort van
het kasteel bevindt zich de dries, het oude dorpsplein dat zijn
oorspronkelijke vorm heeft behouden en nog steeds wordt omringd door
oude huizen. Hier woonden vroeger zilversmeden en wolwevers. De dries en
het kasteel zijn met een dreef met elkaar verbonden. Het midden van het
plein is nog steeds begraasd (het verkeer wordt rondgeleid). Het geheel
wordt gedomineerd door de inkompoort van het kasteel ten noordwesten.
Daarnaast wordt het omzoomd door kleinschalige bewoning, grotendeels
boerenhuizen uit de 19e en begin de 20e eeuw die hun oorspronkelijk
uitzicht en inrichting hebben bewaard. Opmerkelijk is ook de vroegere
korenwatermolen, in 1955 omgevormd tot mechanische maalderij, met behoud
van het oorspronkelijk gebouw. De huidige constructie van de
Fonteintjesmolen, op de Molenbeek gelegen, dateert van de 19e eeuw. De
technische installatie in de molen is nog zeer waardevol. Midden in het
Neigembos staat het 'Hof Hazeleer'. De oorspronkelijk gesloten hoeve
heeft een deels gekasseid binnenplein, de inrijpoort is overluifeld. Het
woonhuis, van het dubbeltype, dateert uit de 18e eeuw. Bij het gehucht
Bevingen, dat zich ten zuidwesten van het bos bevindt, staat het O.-L.-
Vrouwekerkje op een heuvel ingeplant. Het is met zilverberken, beuken en
populieren omgeven. Het oorspronkelijk klein Romaans parochiekerkje werd
door de heren van Wedergraete in de 12e eeuw gebouwd in zandsteen en
ijzerzandsteen. In 1265 was het een bedevaartskapel en de 13e eeuw werd
de parochiale titel overgedragen aan de kapel van het kasteel. Tot ca.
1650 behield het kerkje zijn oorspronkelijke kruisvorm. In 1790 werd de
kapel vergroot en in 1932 grondig gerestaureerd. Op grondgebied van
Vlaams- Brabant staat de Kruiskapel te Woestijne. Het toponiem
"Woestijn" verwijst naar "Wastina" was woestenij wil zeggen. De eerste
kapel dateert van voor 1300, de huidige werd pas in de 17e eeuw gebouwd.
Deze kapel is nu nog steeds een bedevaartsoord. 



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~

Het Neigembos is gelegen op een zuidwest- noordoost gerichte
heuvelrug die de waterscheiding vormt tussen het Dender en het
Zennebekken. Door het dagzomen van geologisch lagen komen talrijke
bronnen op de flank voor.

Historische waarde
~~~~~~~~~~~~~~~~~~


Dit bos was een deel van vroeger grote Kolenwoud, de natuurlijke
begroeiing van de leemstreek. De huidige grenzen van het bos zijn
volgens de 18de eeuwse voorstelling op de Ferrariskaart, toen het Haken
Bosch geheten. Er zijn enkele holle wegen aanwezig in het bos. Het
wegenpatroon van ten tijde van Ferraris (ca. 1775) rond en door het bos
zijn goed bewaard. Evenals het nederzettingspatroon. Er zijn restanten
van loopgraven uit WO I in het bos te vinden. In de archieven van de
abdij van Nijvel is nergens sprake van het Niegembos alhoewel geheel
Meerbeke, waarvan Neigem een deel vormde, al vanaf de 10e eeuw eigendom
was van die abdij. Rond het kasteel van Neigem ontstond het eigenlijke
dorp. Het kasteel wordt steeds als castrum vermeld in een 12e eeuws
charter. Vermoedelijk in de 13e eeuw werd de middeleeuwse burcht
verbouwd. Er werd nog ingrijpend verbouwd in de loop van de eeuwen, na
een brand in 1901 werd het terug opgetrokken in Vlaamse Renaissance.
Voor de toegangspoort van het kasteel bevindt zich de dries. Op
grondgebied van Vlaams- Brabant staat de Kruiskapel te Woestijne. Het
toponiem "Woestijn" verwijst naar "Wastina" was woestenij wil zeggen. De
eerste kapel dateert van voor 1300, de huidige werd pas in de 17e eeuw
gebouwd.

Esthetische waarde
~~~~~~~~~~~~~~~~~~

Sterk wisselend reliëf, grote verscheidenheid aan
landschappelijke elementen, intieme ruimten wisselen af met weidse
vergezichten.


Sociaal-culturele waarde:
~~~~~~~~~~~~~~~~~~~~~~~~


De Kruiskapel is nu nog steeds een
bedevaartsoord.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

De steile hellingen zijn bebost. De minder steile hellingen liggen
onder akkerland. In de vallei van de Molenbeek, die aan de voet van de
steile helling van het Neigembos loopt, komt grasland voor. Het kasteel
van Neigem is in de beekvallei gelegen. Het kasteel is via een dreef met
de kleine dries van Neigem verbonden.



C.LANDSCHAPSELEMENTEN EN OPBOUWENDE ONDERDELEN
--------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * holle weg

**Hydrografische Elementen:**

 * waterloop
 * beek
 * vallei
 * meander


**Moerassige gronden:**

 * moeras


**Geologie:**

 * ontsluitingen



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


kasteel van Neigem

**Nederzettingspatronen:**

 * nederzettingspatroon
 * dries
 * plein

dries van Neigem

**Kastelen, landgoederen en aanhorigheden:**

 * kasteel
 * toren
 * kasteelgracht


koetshuis, portierswoning, duiventoren,poortgebouw

**Bouwkundig erfgoed:**

 * huis
 * herberg


"Nieuw Balleke" herberg

**Landbouwkundig erfgoed:**

 * hoeve
 * schuur
 * stal


**Molens:**

 * watermolen


"Fonteintjesmolen"

**Militair erfgoed:**

 * verdedingingslinie


loopgraven uit WO I

**Kerkelijk erfgoed:**

 * kapel


Kruiskapel, Kapel O-L-V van Bevingen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * houtkant
 * hagen
 * knotbomenrij
 * perceelsrandbegroeiing

**Kunstmatige waters:**

 * vijver


**Historisch stabiel landgebruik:**

 * permanent grasland


**Bos:**

 * loof
 * middelhout



OPMERKINGEN EN KNELPUNTEN
~~~~~~~~~~~~~~~~~~~~~~~~

Lintvormige bewoning dringt het bos binnen.
