Nationale Plantentuin van Meise
===============================

:Ankerplaats ID: A20056




Omschrijving
------------

Het domein is gelegen ten noorden van Brussel, tussen de ankerplaatsen
van Amelgem en de Maalbeek ten westen van Grimbergen. Centraal loopt de
Meise-Molenbeek, in het zuidelijk deel liggen meerdere bronnen en aan de
rand van het park liggen enkele kapelletjes. Het kasteel van Bouchout is
een middeleeuws waterslot, waarvan de eerste vermeldingen teruggaan tot
de 12de eeuw. Een dominerend element is de donjon die omstreeks 1300
gebouwd werd en een uitgesproken militair karakter had, dit in
tegenstelling tot andere, jongere woontorens in de streek die duidelijk
op een verhoogd wooncomfortberekend waren. Volgens oude teksten zou het
slot ooit door vijf grachten omgeven geweest zijn. Het geheel werd in
het begin van de 17de eeuw verbouwd tot een gesloten vijfhoekig
waterslot. In 1830 komt het in handen van graaf Amédée de Beauffort, de
eerste voorzitter van de Koninklijke commissie voor Monumenten en
Landschappen, die vanaf 1832 door architect T.F. Suys ingrijpende
verbouwingen laat uitvoeren. Hierbij werd het gesloten complex aan de
zuidkant geopend: hiervoor werden de poort en de flankerende vleugels
afgebroken en de vijvers aan die zijde gedempt. Het geheel werd door
architect Suys in een romantische neogotische stijl herdacht. Rond het
kasteel werd een Engels landschapspark met vijvers aangelegd. Na de
brand in het kasteel van Tervuren kocht koning Leopold II het domein aan
en van 1879 tot 1927 diende het als verblijfplaats voor keizerin
Charlotte. In 1882 verwierf hij van baron Edm. D'Hoogvorst het
aanpalende domein, 143 ha groot, waarvan 82 ha afgesloten. Het hierin
gelegen kasteel van Meise brandde in 1945 af. Het totale domein is nu
200 ha groot. De Nationale Plantentuin was oorspronkelijk gevestigd - in
de nog steeds bestaan de en gerestaureerde gebouwen - nabij het
Brusselse Noordstation. Door de aanleg van de Noord-Zuidverbinding werd
het domein aanzienlijk ingekrompen, waardoor naar een andere
vestigingsplaats diende uitgekeken te worden. In 1938 kocht de Belgische
Staat de eerder vermelde domeinen te Meise, tesamen met nog enkele
aanpalende percelen, om de nieuwe Rijksplantentuin daar te vestigen.
Vanaf de aanvang werd vooropgesteld dat het historische kasteel van
Bouchout en de grote lijnen van de parkaanleg zouden behouden blijven.
Het kasteel zou een museumfunctie krijgen. Het groots opgevat
plantenpaleis en de serren beslaan een oppervlakte van ongeveer 1 ha. De
eerste ontwerp werd door M. Roekens reeds getekend in 1913, toen nog de
mogelijkheid onderzocht werd om de Plantentuin over te brengen naar
Woluwe of Tervuren. De uitvoering van het project zou nog 25 jaar op
zich laten wachten totdat onder impuls van directeur prof. Walter Robyns
de plannen te Meise vorm kregen. Architect M. Cole werd belast werd het
uittekenen van een nieuw ontwerp. Het nieuwe plantenpaleis werd op 15
april 1958 plechtig ingehuldigd. De Nationale Plantentuin van Meise
bezit heden een rijke botanische verzameling. Vlak bij de ingang van het
domein werd het herbariumgebouw opgericht tesamen met een nieuwe
verwarmingsinstallatie. In het noordelijk deel van het park ligt nog de
18de-eeuwse oranjerie, die als cafetaria-restaurant ingericht werd.
Vlakbij sluit het park aan bij het dorpscentrum van Meise met de
laatgotische, vooral uit de 16de en 17de eeuw daterende
Sint-Martinuskerk, die gebouwd werd op een helling, tesamen met een
ommuurd kerkhof. 



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


De botanische (inclusief dendrologische) verzameling van de Nationale
Plantentuin van Meise is van Eurpees belang.

Historische waarde
~~~~~~~~~~~~~~~~~~


Het huidige domein is in 1883 ontstaan uit de samensmelting van de
twee aparte kasteeldomeinen, waarvan één omwalde site met
hooghof-neerhofstructuur. De waterburcht werd in neogotische stijl
heraangekleed en het park werd heraangelegd in late landschappelijke
stijl. De naam Bouchout is verbonden met Charlotte, de weduwe van
'Keizer' Maximiliaan van Mexico, die er van 1879-1927 verbleef. In 1938
neemtde nationale plantentuin haar intrek.

Esthetische waarde
~~~~~~~~~~~~~~~~~~

De Nationale Plantentuin met midden in de
waterburcht van Bouchout bezit alle kenmerken en charmes van een
grootschalig landschappelijk park..



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


**Microreliëf:**

 * microreliëf


**Macroreliëf:**

 * macroreliëf

**Hydrografische Elementen:**

 * waterloop
 * beek



Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteel
 * toren
 * orangerie
 * omheining
 * kasteelgracht


**Kerkelijk erfgoed:**

 * kapel



Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Kunstmatige waters:**

 * vijver



Opmerkingen en knelpunten
~~~~~~~~~~~~~~~~~~~~~~~~~


Hedendaagse herbarium- en administratief gebouw nabij de ingang. Gelegen
langs drukke wegen en de autosnelweg A12 Brussel-Antwerpen. Het domein
is door bebouwing ingesloten.
