Het Hemelrijk
=============

Anker ID: A10087
----------------



C.TEKSTUELE Omschrijving
------------------------

De ankerplaats 'Hemelrijk' te Essen is gelegen tussen de Nederlandse
grens in het noorden, (de straat) Hemelrijk in het oosten, de
Moerkantsebaan in het zuiden en de Spillebeek in het westen. De naam
Hemelrijk is afkomstig van een kasteel en bijhorend domein dat zich
oorspronkelijk uitstrekte vanaf de Kalmthoutse Duinen tot over de
Nederlandse grens. Het kasteel uit 1835 werd in 1970 gesloopt.
Verschillende aanhorigheden, alsook een groot deel van het domein bleven
wel bewaard. Gedurende de laatste decennia werd Hemelrijk uitgebouwd tot
een volwaardig landschappelijk arboretum. Het vroegere landschap, zoals
het eeuwlang onbewust werd gevormd, wordt hier opnieuw in herinnering
gebracht. Indrukwekkende dreven, vijvers, akkerland, weiland en bos,
aangevuld met een landelijk gebouwencomplex vormen samen een
landschapspark, waar inheemse flora en fauna hun plaats krijgen. Daar
het landschap 'nieuw' is, is de historische waarde van deze ankerplaats
beperkt tot het bouwkundig erfgoed. De voormalige quarantainestallen
werden opgericht vanaf 1896 om het uit Nederland ingevoerde vee te
controleren op besmettelijke ziekten. Enkel de zuidelijke vleugel
dateert uit de beginperiode en heeft nog houten wanden op een bakstenen
onderbouw; de overige stallingen gaan terug tot 1909 en hebben blinde
verankerde bakstenen muren. De Klokhoeve, Louishoeve en Emeranshoeve,
die tot het oorspronkelijke domein Hemelrijk behoorden, gaan terug tot
de 1ste helft van de 19de eeuw. Ook behorende tot het voormalige domein
Hemelrijk is het rentmeestershuis uit 1862, dat later echter werd
verbouwd. De Kiekenhoeve is de enige overgebleven hoeve van een
dertigtal pachthoeven van de norbertijnenabdij van Tongerlo te Essen,
opgericht in 1767 en van 1825 tot 1960 eveneens behorend tot Hemelrijk.
Als resultaat van moderne landschapsarchitectuur, hebben we hier te
maken met een, in de omgeving ingepast, gerenoveerd en volgens plan
aangelegd landschap. De ruimtelijke situering van de individuele
elementen -solitaire bomen, boomgroepen en waterpartijen die teruggaan
tot oude vennen- alsook de structuur van het geheel van deze
ankerplaats, werd overwogen ontworpen, teneinde het huidige
indrukwekkende, maar tegelijk ook landelijke tafereel te creëren. Het
arboretum Hemelrijk is niet enkel esthetisch waardevol, maar
vertegenwoordigt ook een belangrijke dendrologische waarde en is één van
de meest complete arboreta van de provincie Antwerpen.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Het arboretum Hemelrijk vertegenwoordigt een belangrijke
dendrologische waarde en is één van de meest complete arboreta van de
provincie Antwerpen.

Historische waarde:
~~~~~~~~~~~~~~~~~~~


De historische waarde van deze ankerplaats wordt vooral
vertegenwoordigd door het gebouwenpatrimonium dat voor het grootste deel
dateert uit de 19de eeuw. De quarantainestallen zijn hierbij het meest
opvallend. Daarnaast is er het drevenpatroon dat gedeeltelijk herkenbaar
is op de kaarten van het MGI uit 1909.

Esthetische waarde:
~~~~~~~~~~~~~~~~~~~

De weloverwogen combinatie van bloeiende,
verkleurende, besdragende bomen en heesters maken het landschap
schilderachtig. Lijnen van hellingen en oevers, elementen als
boomgroepen en vijvers resulteren in een indrukwekkend en gaaf geheel.


Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Als resultaat van moderne landschapsarchitectuur, hebben we hier te
maken met een, in de omgeving ingepast, gerenoveerd en volgens plan
aangelegd landschap. De ruimtelijke situering van de individuele
elementen, alsook de structuur van het geheel van deze ankerplaats werd
overwogen ontworpen teneinde het huidige indrukwekkende, maar tegelijk
ook landelijke tafereel te creëren.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Hydrografische Elementen:**

 * beek


Spillebeek

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


Domein Hemelrijk, muurtuin, Rhodotuin, seringentuin

**Kastelen, landgoederen en aanhorigheden:**

 * boswachterswoning


**Bouwkundig erfgoed:**

 * huis


rentmeestershuis

**Landbouwkundig erfgoed:**

 * hoeve
 * schuur
 * stal
 * wagenhuis


Klokhoeve + graanmolen & houtzagerij, Louishoef, Emeranshoef,
Kiekenhoeve

**Klein historisch erfgoed:**

 * grenspaal


**Andere:**
Quarantainestallen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * hagen

**Kunstmatige waters:**

 * vijver


4 vijvers

 **Andere:**
arboretum

OPMERKINGEN EN KNELPUNTEN
~~~~~~~~~~~~~~~~~~~~~~~~~

Geen.
