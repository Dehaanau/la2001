Parken van het Kamp van Beverlo
===============================

Anker ID: A70042
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


wallen aan de kavelranden, zacht glooiende grasvelden

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


o.a. Koninklijk Park, Nieuw Park

**Nederzettingspatronen:**

 * nederzettingspatroon
 * plein

Kamp van Beverlo met dambordpatroon rond het centrale Koninklijk Park en
ereplein

**Bouwkundig erfgoed:**

 * (heren)woning
 * huis
 * villa


o.a. paviljoen van de Commandant van de Genie

**Militair erfgoed:**


bestanddelen van het Kamp van Beverlo

**Kerkelijk erfgoed:**

 * kerk
 * kapel


o.a. Onze-Lieve-Vrouw-Hemelvaartkerk

**Klein historisch erfgoed:**

 * gedenkteken


**Andere:**
ijskelder, militaire begraafplaatsen, paviljoenen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


oorspronkelijk patroon van paden en wegen

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij

**Kunstmatige waters:**

 * poel
 * vijver


**Topografie:**

 * blokvormig


dambordpatroon van het Kamp van Beverlo

**Bos:**

 * naald
 * loof
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Leegstand en verdwijnen van gebouwen in de parken doen afbreuk aan het
geheel van de oorspronkelijke aanleg. De recente bebouwing levert geen
bijdrage tot de landschapswaarden.

--------------

B.landschapswaarden
-------------------

Wetenschappelijke waarde:
De twee parken bevatten een dendrologisch waardevolle bomencollectie.
Historische waarde:
De parken met de bijhorende gebouwen en omgevende aanleg zijn
verbonden met de Belgische geschiedenis, als onderdeel van het door
koning Leopold I opgerichte Kamp van Beverlo. Als herinnering aan de
beide wereldoorlogen werden in het Nieuw Park twee begraafplaatsen
geïntegreerd. In het bijzonder zijn van belang: de tuinkunsthistorische
waarde van de parkaanleg in landschappelijke stijl met riant karakter,
de architecturale waarde van het paviljoen van de geniecommandant, het
interbellum-karakter van de Belgische begraafplaats en de sobere aanleg
van de Britse begraafplaats van na de tweede oorlog.
Esthetische waarde: De belevingswaarde van het geheel en de
samenstellende bestanddelen is groot omwille van o.a. de verscheidenheid
van de gezichten, de interessante groenelementen en de pittoreske stijl
van de villa.
Sociaal-culturele waarde : Het Nieuw Park, waarin twee militaire
begraafplaatsen zijn geïntegreerd, is opengesteld als gemeentelijk park.
De oude paviljoenen hebben een functie als Club Koningin Astrid en
ClubPrinses Paola, die een sociaal-culturele rol spelen in de militaire
gemeenschap.
Ruimtelijk-structurerende waarde:
Het Kamp van Beverlo is aangelegd in een rasterpatroon, opgevat als
een dambord met centraal het Koninklijk Park en ten zuiden het Nieuw
Park. De aanleg reflecteert de bestemming en de militaire hiërachie.

--------------

C.TEKSTUELE Omschrijving
------------------------

Het Kamp van Beverlo, ten zuidoosten van de dorpskern van
Leopoldsburg, omvat twee ruime parken: het Koninklijk Park en het Nieuw
park. Het zijn parken in een landschappelijke stijl met riant karakter,
die dateren uit de tweede helft van de 19de eeuw. Koning Leopold I liet
het militaire kamp in 1835 oprichten in de toenmalige Grote Heide van
Beverlo, tegen de dreiging van de Nederlandse buurstaat. Het werd
aangelegd door de strafcompagnie, de zogenaamde 'sans-floches', en door
de Landbouwschool van Gembloux, naar plannen van toenmalig minister van
oorlog baron P.E.F. Chazal en kolonel Demanet. Aanvankelijk bestond het
kamp uit strohutten en houten barakken, maar vanaf 1846 werden deze
vervangen door gebouwen in duurzamer materialen. De parken liggen
centraal in de rasteraanleg van het legerkamp, opgevat als een
dambordschema. In de aslijnen vanuit het voormalige Koninklijk Paviljoen
vertrekken twee radiale wegen, naar het noordoosten en het zuidoosten.
De aanleg reflecteert de bestemming en de militaire hiërachie. Het
Koninklijk park strekt zich uit bij het voormalig paviljoen van de
minister van Oorlog, nu de Astridclub of Mess der Officieren. Het werd
in 1835 in hout gebouwd, in 1886 in baksteenmetselwerk heropgetrokken en
in 1950 gerestaureerd. Het park heeft zacht glooiende grasvelden met
rondwegen, solitaire bomen, bomengroepen, groengordels, een kleine poel
of vijver en opgeworpen dammen aan de kavelranden. De oorspronkelijke
padenstructuur uit de tweede helft van de 19de eeuw is bewaard. Het
paviljoen van de Commandant van de Genie, nu de Directie der Militaire
Bouwwerken, ligt in de zuidwestelijke hoek. De villa werd in 1869
gebouwd in pittoreske stijl en heeft een verzorgde architectuur. De tuin
heeft een vijver en is eveneens aangelegd in landschappelijke stijl. Ten
westen van het Koninklijk Park ligt het grote ereplein van het kamp. De
omgeving wordt ingenomen door bossen met daartussen huisvestings- en
kazerneblokken. Op de hoek van de Prins Boudewijnlaan en de Leopold
I-laan ligt bij een leegstaand paviljoen nog een landschappelijke tuin
uit de tweede helft van de 19de eeuw. In een ruime kavel, in de as van
het koninklijk park staat de Onze-Lieve-Vrouw-Hemelvaartkerk, in
1899-1903 gebouwd door kapitein Lebrun en zijn geniesoldaten. De
parkaanleg is echter recenter. Het Nieuw park is gesitueerd ten zuiden
van het Koninklijk park, bij de Club Prinses Paola of de Mess der
Onderofficieren. Het bestaat uit grasvelden met een rondweg en een
bomengordel. Ook hier is de oorspronkelijke padenstructuur behouden. De
meeste gebouwen verdwenen echter mettertijd. In het park werd in 1837
een ijskelder van baksteenmetselwerk gebouwd, 80 m3 groot, in functie
van het Militair Hospitaal en het Koninklijk Huis. Langs de Leopold
II-laan liggen twee militaire begraafplaatsen. De Belgische Militaire
begraafplaats werd aangelegd in 1928. Het Brits Militair Kerkhof heeft
een ingemetselde gedenksteen 'Leopoldsburg War Cemetry 1939-1945'. Het
Nieuw park is nu als gemeentelijk park opengesteld.
