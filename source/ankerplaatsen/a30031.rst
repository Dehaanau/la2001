Groenhove
=========

Anker ID: A30031
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Macroreliëf:**

aan de voet van het Wijnendaeleplateau

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

 * kasteelgracht

 
restant jachtkasteel; kasteelbos

**Militair erfgoed:**

 
betonnen platform rest van een V1-lanceerplatform

**Kerkelijk erfgoed:**

 * kapel
 * klooster

 
klooster Virgo Fidelis

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * knotbomenrij
 * perceelsrandbegroeiing

dreven vnl. in bos; bomenrij langs beken en perceelsgrenzen

**Kunstmatige waters:**

 * vijver

 
zwemdok en visvijver

**Bos:**

 * naald
 * loof
 * hakhout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

De weilanden in het westen en zuiden van de ankerplaats kunnen best
weiland (grasland) blijven wegens de relatie met de nattere gronden en
om het zicht op de bosrand te vrijwaren. In het zuiden is evenwel een
groot recent landbouwbedrijf temidden deze weilanden aanwezig. De
bebouwing in het zuiden van de ankerplaats langs de weg zijn niet
opgenomen in de ankerplaats. Men moet echter het zicht op het bos
vrijwaren vanop straat (lintbebouwing tegen gaan). Aan de westkant van
het bos zijn serres aanwezig van een tuinbouwbedrijf. Ze vallen echter
nauwelijks op door de groenschermen de bosperceeltjes errond. In de
omringende landbouwpercelen liggen ook enkele landbouwbedrijven waarvan
de recente uitbreidingen eerder storend werken. Enkele
niet-grondgebonden landbouwbedrijven doen afbreuk aan het historisch
karakter en de esthetische waarde. In het oosten wordt deze ankerplaats
begrensd door de A17 Brugge-Kortrijk. In het zuidoosten wordt door de
autostrade een deel van het bos geïsoleerd. In het noordoosten is een
afrit voorzien naar Torhout wat afbreuk zal doen aan het zicht vanop de
heuvel op het bos en vice versa. Men zou de verstoring kunnen minderen
door geen verlichtingspalen langs deze weg te plaatsen

--------------

B.landschapswaarden
-------------------

 Wetenschappelijke waarde:
Deze ankerplaats is gelegen aan de voet van een oostelijke uitloper
van het plateau van Wijnendaele met enkel bronnen. Het gebied herbergt
een rijke flora en fauna door het beheer, door de bodemvariaties en door
de resten van heidevegetatie.
Historische waarde:
Het is waarschijnlijk een oud veldgebied dat reeds op de
Ferrariskaarten bebost was met lage bebouwingsdichtheid. Van het
vroegere jachtkasteel rest enkel een deel van de gracht en het
kasteelbos. De resten van een V1-lanceerplatform uit WOII.
Esthetische waarde: Het gesloten boscomplex aan de voet van een
helling vormt van op het plateau een aaneengesloten geheel. Het wordt
evenwel doorsneden met enkele recente dreven en wegen. De omringende
landbouwpercelen (voornamelijk weiland) bieden een ongestoord zicht op
de bosrand en bakenen het bosbestand af. Op de steilrand heeft men een
overzicht op het bosbestand en de verdere omgeving.
Sociaal-culturele waarde : Het klooster Virgo Fidelis binnen de
bosrijke omgeving is een verblijfplaats voor o.a. bezinningen en andere
bijeenkomsten.
Ruimtelijk-structurerende waarde:
De percelering van het omringend landbouwland is loodrecht op de
bosrand geënt.

--------------

C.TEKSTUELE Omschrijving
------------------------

 Deze ankerplaats ligt ten oosten van Torhout en ten westen van de A17
Brugge-Kortrijk die de oostelijke grens van de ankerplaats vormt. In het
zuiden vormt de weg Ruddervoorde (gem. Oostkamp) - Torhout de grens, in
het noorden de weg aan de voet van de steile helling en de westelijek
grens loopt volgens enkele grachten door het weilandcomplex ten westen
van het bos. Deze ankerplaats ligt aan de voet van een oostelijke
uitloper van het plateau van Wijnendale. Het tertiair klei-zandsubstraat
van de formatie van Ieper wordt bedekt door een lokaal zeer dunne
kwartaire laag van zand tot lemig zand. De ondergrond van de kleine
valleitjes bevat eerder klei. De bodem is nat tot zeer nat en eerder arm
aan voedingsstoffen voor planten. Op de Oostenrijkse Kabinetskaart
(1776) was het gebied ook bebost en grensde het in het zuiden aan een
uitgestrekt veldgebied. Aan de voet van de helling liggen enkele bronnen
van de Gaverbeek en van een zijbeek van de Regenbeek. De Regenbeek
begrenst het bos in het zuiden. Het huidige gemengde (loof- en
naaldhout) bos wordt doorsneden door rechtlijnige dreven en wegen die
soms onverhard en smal zijn. Tijdens WOI werden de bomen gerooid en deed
het gebied dienst als munitieopslagplaats. Rond het bos ligt
voornamelijk weiland en enkele akkers. De weilanden in het westen rond
de bron van de Gaverbeek hebben nog een zeer gave perceelsrandbegroeiing
van knotbomen. De loop van de Regenbeek wordt geaccentueerd door een
onderbroken knot/bomenrij. Het bos zelf herbergt een rijke flora en
fauna door de verscheidenheid aan bodemcondities, door het hakhoutbeheer
en door sporadisch heidevegetatie als relict van het voormalige
veldgebied. Enkele jaren geleden waren bijna alle bomen van enkele
percelen in het oosten uitgewaaid. Spontaan schoot een heidevegetatie op
die nu door beheer behouden blijft. In het midden van het boscomplex
ligt het klooster Virgo Fidelis dat halfweg de 20e eeuw gebouwd werd.
Het was oorspronkelijk als een vakantieverblijf voor geestelijken
bedoeld maar momenteel wordt het als bezinningscentrum gebruikt. Net ten
noorden ervan (aan de overkant van de weg) lag vroeger het jachtkasteel
waarvan enkel het kasteelbos nog rest. Ten oosten hiervan ligt een open
grasperk met een boswachterswoning. In de noordwestelijke hoek van deze
ankerplaats staan in het bos heel wat gebouwen voor recreatief verblijf
die afbreuk doen aan de esthetische en natuurwetenschappelijke waarde
van het bos. Net ten zuiden hiervan ligt een manege. In de omringende
landbouwpercelen liggen ook enkele landbouwbedrijven waarvan de recente
uitbreidingen eerder storend werken. Hier staan ook nog enkele dreven
die vertrekken vanuit het bos. In de noordwestelijke hoek is een open
perceel in het bos waar twee waterpartijen liggen. In een weide aan de
westelijke rand van het bos liggen tevens de betonnen resten van een
V1-lanceerplatform uit WOII. Vanop de noordelijke helling heeft men een
zicht op het boscomplex en de achterliggende landbouwgronden.
