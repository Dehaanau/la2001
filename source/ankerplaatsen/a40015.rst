Stropersbos
===========

Anker ID: A40015
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf

 
rabattenstructuur + natuurlijk microreliëf

**Macroreliëf:**

 * macroreliëf
 * markante terreinovergang

Grote Dekzandrug

**Hydrografische\_Elementen:**

 * waterloop
 * beek

 
Luisbeek, Voorhoutbeek, Hulst, Linie

**Geologie:**

 
Grote Dekzandrug

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Militair erfgoed:**

 * fort
 * verdedingingslinie

 
voormalig Fort Sint- Jan

**Kerkelijk erfgoed:**

 * kapel

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Spoorweg:**

 * verlaten spoorweg

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * houtkant
 * perceelsrandbegroeiing

**Kunstmatige waters:**

 * vijver

 
wal rond Fort- site, Linie

**Topografie:**

 * blokvormig

 
**Bos:**

 * naald
 * loof
 * hakhout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Op de site van het voormalig Fort Sint- Jan liggen nu verschillende
bedrijven en woningen.In het stuk ten zuiden van de Linie bevinden zich
heel wat weekendverblijven, een groot deel daarvan zijn volgens het
gewestplan Sint-Niklaas - Lokeren opgenomen in recreatiezones. Ter
hoogte van Voorhout dringt een camping in het bosgebied binnen. Nu is er
waarschijnlijk een verdroging die veroorzaakt wordt door waterwinning te
Sint- Jansteen.

--------------

B.landschapswaarden
-------------------

 Wetenschappelijke waarde:
Dit boscomplex is op de dekzandrug Maldegem- Stekene aanwezig. Er is
gedeeltelijk een kleilaag in de ondergrond aanwezig. De spoorlijn
Mechelen- Terneuzen is bothanisch van groot belang.
Historische waarde:
Het huidige stropersbos is een deel van het Koningsforeest; een groot
boscomplex dat het hele Land van Waas innam voor de grote ontginningen
van de 12e-13e eeuw. Het Koningsforeest was eigendom van de Graaf van
Vlaanderen. Grote delen van het foreest werden vanaf de ontginningsgolf
omgezet. In de 16e eeuw werd het gebied vermoedelijk om strategische
redenen onder water gezet. Op Ferraris was een groot deel bebost, er
waren enkele heideveldjes en ook nog enkele percelen met
perceelsrandbegroeiing. De oppervlakte van het bos neemt toe vanaf 1770.
In de loop van de 18e eeuw was het ganse gebied bebost en tot 1950 als
hakhoutbos gebruikt.
Esthetische waarde: Het boscomplex is op een weining uitgesproken
dekzandrug gelegen en bestaat uit compartimenten bossen en open
landbouwland. De doorkijken en de open ruimten zijn meestal van matige
tot kleine omvang. Er zijn afwisselend droge en vochtige graslanden en
akkers, al dan niet omzoomd door rietkragen of door houtkanten. Vanop de
hogere gelegen spoorwegberm zijn er mooie en gave gezichtspunten op de
ankerplaats.
Sociaal-culturele waarde : De spoorlijn Mechelen- Terneuzen ligt in
het oosten van het gebied. Vanaf 1871 was de volledig lijn klaar voor
ingebruikname, 1961 was het vervaljaar voor de concessie die voor 90
jaar verleend was. Na WO II werd de lijn gedeeltelijk hersteld maar
aangezien de spoorwegbrug op zich liet wachten werd 10 jaar voor het
verval van de concessie de maatschappij opgeheven. De NMBS nam de lijn
54 over maar ze werd stiefmoederlijk behandeld. Omstreeks 1975 werd het
baanvak Sint- Niklaas- de Klinge buiten dienst gesteld. Deze spoorlijn
heeft een grote rol gespeeld in de economische ontwikkeling van het
Waasland en Klein- Brabant.
Ruimtelijk-structurerende waarde:
Ten noorden van de Linie bestaat de Stropers uit hakhoutbossen en
naaldbossen. Ten zuiden van de Linie zijn de percelen kleiner en zijn er
veel weekendverblijven aanwezig. Ook ten westen van het voormalig Fort
Sint- Jan blijft de perceelsstructuur bewaard maar ligt het gebied
voornamelijk onder akkers en weiden, met hier en daar een bosperceel. In
het oosten wordt het boscomplex door de spoorlijn Mechelen- Terneuzen
begrenst.

--------------

C.TEKSTUELE Omschrijving
------------------------

 Deze ankerplaats bevindt te noordoosten van Stekene. In de vroege
middeleeuwen was dit gebied bedekt door het Koningsforeest. Naderhand
door initiatieven van de graaf van Vlaanderen is dit gebied ontgonnen
door abdijen, plaatselijke heren en particulieren. Reeds in 1117 toen de
parochie Kemzeke ontstond moet er reeds een ontginning geweest zijn. De
villula Clapdorp als onderdeel van deze parochie laat een bewoning
veronderstellen. Zo kan het huidige gehucht Trompe in deze tijd een
proto-industriële nederzetting geweest zijn voor turfontginning. Het nog
bestaande toponiem “Maet” duidt mede hierop. Ook het kasteel Voorhout
duidt op een ontginning van dit foreest (Voorhout= gelegen voor een
bos). Vanaf het einde van de 11de eeuw schenkt de graaf gronden aan ter
Cluysen. Eerst was er een op zichzelf staande priorij van de abdij van
Sint-Pieters te Gent, later volledig geïncorporeerd in de abdijwerking.
De abdij verwerft daardoor grote delen van het koningsforeest dat het al
dan niet na turfwinning werd omzet in landbouwgrond. Ook de
Baudelo-abdij verwerft gronden in de Stropers. Het resultaat hiervan is
dat op het einde van de 16de en de 17de eeuw het bos volledig verdwenen
is, op enkele kleine bosjes na in de buurt van het Voorhout. Reeds op
het einde van de 13de eeuw wordt het Hof ten Eede vermeld in diverse
charters. Op het einde van de 17de eeuw wordt het duidelijk
gelokaliseerd als het oude hof ten Eede met walgracht met daarnaast een
nieuwe hoeve. In het begin van de 15de eeuw moet de graaf van Vlaanderen
nog gronden in bezit gehad hebben ten zuiden en ten noorden van de
huidige landsgrens. Hier blijkt een warande te liggen die zoals uit
recentere archiefstukken blijkt, zich voornamelijk situeert op het
grondgebied van Sint-Gillis-Waas in de buurt van het natuurreservaat van
de Wielewaal 'de Lange Vaag'. Op het einde van de 16de eeuw wordt door
Alexander Farnese de Parmavaart gegraven. Uit het archiefonderzoek staat
het vast dat deze vaart dwars door de Stropers werd gedolven.Nog steeds
vinden we op Sint-Gillis-Waas de restanten van het Graevestraatje terug.
Heden ten dage vinden we diverse cultuur-historische elementen terug die
verwijzen naar de periode 14de tot de 17de eeuw. In het begin van de
18de eeuw wordt ter hoogte van de Parmavaart een verdedigingslinie
opgetrokken. Deze ‘linie’ bestaat uit een brede gracht met erachter een
aarden wal. Op deze defensieve structuur staan redans en op
verschillende worden forten gebouwd. In ons gebied ligt het fort
Sint-Jan dat voor een deel nog vrij goed bewaard is gebleven. In de loop
van de 18de eeuw wordt het gebied geleidelijk aan bebost. Deze
bebossingsfase wordt tot in de 19de eeuw doorgetrokken. De huidige
bebossingsindex is vastgelegd aan het einde van de 19de eeuw. Ten
noorden van de linie zijn de bossen voornamelijk hakhoutbossen gelegen
in een depressie. Ze zijn cultuurhistorisch interessant. De
bodemgesteldheid bestaat hier uit een complex van droge en vooral natte
zand- en lemige zandgronden met humus en/of ijzer B-horizont. Omstreeks
1770 was dit gebied een mozaïek van heidevelden, loofbossen, met enkele
dreven doorsneden en moerassig grasland. Omstreeks 1850 bleef van deze
heidevelden niet veel over. Het loofhout werd, op een paar stukjes na,
omgezet in naaldhout of in akkers. De akkers evolueerden naar
vaaggronden waarop later spontane bebossing gebeurde. Een gedeelte van
het naaldhout werd secundair terug omgezet in loofhout of in akkers die
op hun beurt gedeeltelijk spontaan bebost zijn. De moerassige gronden
werden bewust of spontaan bebost. De meeste boscomplexen zijn dus van
recente datum. De loofbossen vormen een complex van oligotroof en
mesotroof elzenbos, zuur eikenbos en eiken-berkenbos met veel
pijpenstrootje. In het stuk ten zuiden van de Linie bevinden zich heel
wat weekendverblijven, een groot deel daarvan zijn volgens het
gewestplan Sint-Niklaas - Lokeren opgenomen in recreatiezones. Het zou
wenselijk zijn op langere termijn deze voorzieningen om te zetten in een
meer landschappelijk aanvaardbaar project. Naar beheer zou het wenselijk
zijn dat er inspanningen zich richten naar het behoud van het bebost
aspect doch, op een lager niveau dan het huidige. Zo krijgen heide en
spontaan beboste gronden meer kans, naast het behoud van een typisch
agrarisch landschap met hun typische perceelsrandbegroeiingen.
Prioritair is het behoud van een hoge grondwaterstand en meer aandacht
voor het behoud en herstel van natte en droge schraalgraslanden. Nu is
er een verdroging die waarschijnlijk veroorzaakt wordt door waterwinning
te Sint- Jansteen. De spoorlijn Mechelen- Terneuzen ligt in het oosten
van het gebied. Vanaf 1871 was de volledig lijn klaar voor
ingebruikname, 1961 was het vervaljaar voor de concessie die voor 90
jaar verleend was. Na WO II werd de lijn gedeeltelijk hersteld maar
aangezien de spoorwegbrug op zich liet wachten werd 10 jaar voor het
verval van de concessie de maatschappij opgeheven. De NMBS nam de lijn
54 over maar ze werd stiefmoederlijk behandeld. Omstreeks 1975 werd het
baanvak Sint- Niklaas- de Klinge buiten dienst gesteld. Deze spoorlijn
heeft een grote rol gespeeld in de economische ontwikkeling van het
Waasland en Klein- Brabant.
