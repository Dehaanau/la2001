Gitterdal
=========

Anker ID: A20051
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische Elementen:**

 * waterloop
 * beek



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteelgracht


**Landbouwkundig erfgoed:**

 * hoeve
 * schuur
 * stal


**Militair erfgoed:**

 * motte


**Kerkelijk erfgoed:**

 * kerk


enkel ruïne

 **Archeologische elementen:**
Opgravingen, Merovingische en Karolingische nederzettingen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep



OPMERKINGEN EN KNELPUNTEN
~~~~~~~~~~~~~~~~~~~~~~~~~

Site ingesloten tussen terreinen met bestemming industrie- of woonzone.

--------------

B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Deze plaats heeft naast de reeds opgegraven verleden nog een groot
archeologisch potentieel. Er bevinden zich 2 Mottes, op één van die
mottes zou Pepijn van Landen gewoond hebben. De 2 mottes zouden
respectievelijk een Frankische en een feodale verdedigingsheuvel zijn.

Historische waarde:
~~~~~~~~~~~~~~~~~~~


De Franken vestigden zich op de eerder door de Romeinen bewoonde
plaats. De site groeide uit tot een heus dorp van waaruit ten tijde van
Pepijn het Merovingisch rijk werd bestuurd. In 1211 werd in opdracht van
hertog Jan II van Brabant de stad Landen "Borchtlanden" op haar huidige
plaats gesticht. Vanaf dan kwijnde de oude stad Sint-Gertrudis weg en in
de 18 de eeuw werd de vervallen kerk afgebroken.

Esthetische waarde:
~~~~~~~~~~~~~~~~~~~

Men kan hier het archeologisch openluchtmuseum
van de Ouderstad of Sint-Gertrudis bezichtigen.


Sociaal-culturele waarde:
~~~~~~~~~~~~~~~~~~~~~~~~~

~~~~~~~~~~~~~~~~~~~~~~~~~~
Deze plaats is de bakermat van de
Merovingers en de Karlolingers die in West-Europa een grote invloeden
hebben gehad op de geschiedenis.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~



--------------

C.TEKSTUELE Omschrijving
------------------------

Deze archeologisch zeer belangrijke site is gelegen ten zuidwesten van
Landen, tussen Overwinden en Walsbets. Ze is ongeveer 6,5 ha groot en
ingesloten tussen een industriezone en een woongebied. In het zuidelijk
deel ligt een hoeve. De stroken bos aan weerzijden van het gebied en een
holle weg behoren volgens het gewestplan respektievelijk tot de
industrie- en de woonzone. Men kan hier het archeologisch
openluchtmuseum van de Ouderstad of Sint-Gertrudis bezichtigen. Deze
site is niet alleen landschappelijk, maar vooral historisch en
archeologisch zeer belangrijk. Opgravingen werden uitgevoerd in de
periode 1958-59 onder leiding van prof. Mertens. Deze plaats heeft naast
het reeds opgegraven verleden nog een groot archeologisch potentieel. Er
bevinden zich 2 Mottes, op één van die mottes zou Pepijn van Landen
gewoond hebben. De 2 mottes zouden respectievelijk een Frankische en een
feodale verdedigingsheuvel zijn. Deze plaats is de bakermat van de
Merovingers en de Karolingers die in West-Europa een grote invloeden
hebben gehad op de geschiedenis. De Franken vestigden zich op de eerder
door de Romeinen bewoonde plaats. De site groeide uit tot een heus dorp
van waaruit ten tijde van Pepijn het Merovingisch rijk werd bestuurd. De
opgravingen bewezen duidelijk het belang van de site die reeds vanaf de
7de eeuw bewoond was. De oudste sporen wezen op een Merovingische
necropool, waar de doden met hun grafgiften werden bijgezet. Op het
grafveld werd reeds in de 8ste eeuw een kleine kapel gebouwd, die al
voor de 12de eeuw uitgebreid werd tot een Karollingische driebeukige
kerk met dwarsbeuk en zijkoren. In het oude koor werden een stenen
sarcofaag en een lege grafkuil aangetroffen, waarin misschien Pepijn van
Landen begraven was, volgens de legende zou zijn stoffelijk overschot
naar de abdij van Nijvel overgebracht zijn. Op de grondvesten van de
eerste kerk werd in de 12de eeuw een romaanse en later een gotische kerk
gebouwd, toegewijd aan de H. Gertrudis van Nijvel. Door de stichting van
het huidige Landen ("Borchtlanden") rond 1211 door Jan I hertog van
Brabant, geraakt de 'Ouderstad' stilaan in verval. In de 18 de eeuw werd
de vervallen kerk afgebroken. De opgravingen in de zogenaamde Tombe van
Pepijn bewezen duidelijk dat het hier niet ging om een Romeinse tumulus
zoals vroeger algemeen werd aangenomen, maar dat zich hier de primitieve
woonkern (vlaktenederzetting) moet bevonden hebben die in de 10de en
11de eeuw werd omgevormd tot een versterkte, door wallen omgrachte
burchtheuvel, die in een tweede fase was opgehoogd. Ook in het voorplein
dat zich voor de motte uitstrekt konden duidelijk deze tweee fasen
onderscheiden worden. Het schervenmateriaal dat overeenkomt met het
oudste materiaal uit de graven onder de eerste kerk, bewijst dat deze
nederzetting bewoond werd vanaf de 7de eeuw. Naast de motte ontspringt
de Sinte-Gertrudisbron en de gelijknamige beek die langs een verderop
gelegen kunstmatige heuvel naar de Zijpe vloeit. De oude boerderij in de
onmiddellijke omgeving van het terrein waar opgravingen de vroegste
bewoningskern van Landen aan het licht brachten, werd reeds verscheidene
malen herbouwd en zou volgens de legende gesitueerd zijn op de plaats
waar Pepijn van Landen zijn 'heim' bouwde. Het Lindeplein voor de hoeve
met lindeboom en de oude Sinte-Gertrudiswaterput die tegen de berm staat
waarop zich de kerk en grafveld bevonden, werden eveneens gevrijwaard.
Ten noordoosten, in de uithoek van het 'Gitterdal' bevindt zich een
andere kunstmatige verhevenheid, omgeven door een diepe gracht en
genaams Heemsberg of Heinsberg. Volgens sommige beweringen zou daar de
woning van Karloman, de vader van Pepijn van Landen, gestaan hebben.
