Het Moer te Eikevliet
=====================

:Ankerplaats ID: A10034




Omschrijving
------------

Het landschap van het Moer te Eikevliet behoort tot de gemeente
Bornem, gelegen in Klein Brabant. De begrenzing van dit landschap wordt
in het zuiden gevormd door de winterdijk, in het westen door de
rijksweg, in het noorden door de bebouwing van Wintham en in het oosten
ten slotte door de bewoning van Eikevliet. Het Moer, gelegen tussen de
dorpskernen van Bornem, Hingene, Wintham, Eikevliet en Puurs, betreft
een vochtig bos- en moerasgebied, omgeven door kleinschalig cultuurland.
Eertijds vormde het één van de grensscheidingen tussen het Graafschap
Vlaanderen en het Hertogdom Brabant. Het centrale afwateringsnetwerk
dateert van het einde van de 17de eeuw en zowel het wegenpatroon als de
perceelsstructuur komen nog goed overeen met Ferraris. De ruimtelijke
structuur met afwisseling van gesloten (hoogstammige bossen,
broekbossen, e.d.) en open (weilanden, moerassen, vijvers, e.d.)
gebieden, doorweven met lineaire en puntvormige landschapselementen is
minimum 300 jaar vrijwel identiek en gaaf gebleven. In de zuidelijke
punt van de ankerplaats, grenzend aan de dijk, bevindt er zich een
beschermd woonhuis met schuur uit de 18de eeuw. De noordelijk gelegen
kouter betrof eertijds een landbouwgebied en was daarmee een belangrijke
bron van inkomsten voor het dorp. Tijdens de dreiging voor WOII zou deze
kouter de functie krijgen van oorlogsvliegveld, ingegeven door de
noodzaak om een vliegveld in de nabijheid van Fort Breendonk te hebben.
dienst gedaan als vliegveld voor de bezetter. Tijdens de oorlog zou de
Duitse bezetter al snel het vliegveld in handen krijgen. Tot op vandaag
is de kouter van Hingene bewaard gebleven als een mooi open gebied. De
uiteenlopende milieufactoren en talrijke gradiëntsituaties die dit
landschap vertoont, resulteren in sterk verschillende biotopen en dus
ook gevarieerde en soms zeldzame fauna en flora. Daarnaast draagt deze
structurele variatie ook in sterke mate bij tot de esthetische waarde
van het gebied. Het centrale beboste gedeelte en de omliggende open
ruimte rondom bepalen in grote lijnen de structuur van het gebied. De
noordelijk gelegen open kouter is nog mooi gerelateerd aan het lager
gelegen moer met een opvallende steilrand als overgang. Het moer vormt 1
van de 3 grote depressies in Klein-Brabant, die mogelijk relicten zijn
van een oud fluviatiel stelsel. Enkele kleinere knelpunten in deze
ankerplaats zijn atypische woningen en recreatieve infrastructuur.
Verdere uitbreiding wordt bij voorkeur tegengegaan en bestaande
structuren dienen in het landschap te worden ingepast.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


Ten gevolge van voornamelijk de fysische gradiënten en het gebruik
door de mens, zijn in het Moer talrijke soortenrijke overgangsvegetaties
aanwezig. Verder komen structureel sterk verschillende biotopen voor,
gaande van weilanden en moerassen tot hoogstammige bossen en
hakhoutbestanden, wat ook heel wat potenties biedt naar avifauna.

Historische waarde
~~~~~~~~~~~~~~~~~~


Uit historisch kaartmateriaal kan worden afgeleid dat de
landschapsstructuur en opbouw van het gebied -met het centrale, beboste,
moerassige gedeelte, omgeven door kleinschalig cultuurland- minimum de
laatste 300 jaar vrijwel identiek en gaaf is gebleven. De bijzondere
geologische en hydrologische opbouw met een centraal afwateringsnetwerk
van het einde van de 17de eeuw, zijn eveneens van historische waarde. De
noordelijk gelegen kouter heeft tijdens WOII dienst gedaan als vliegveld
voor de bezetter.

Esthetische waarde
~~~~~~~~~~~~~~~~~~

Het gaat hier om een gaaf, kleinschalig landschap
met afwisseling van gesloten en open structuren, doorsneden met talrijke
lineaire en puntvormige landschapselementen.


Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

Het centrale beboste gedeelte en de omliggende open ruimte rondom
bepalen in grote lijnen de structuur van het gebied. De noordelijk
gelegen open kouter is nog mooi gelinkt aan het lager gelegen moer met
een opvallende steilrand als overgang. Het Moer vormt 1 van de 3 grote
depressies in Klein-Brabant, die mogelijk relicten zijn van een oud
fluviatiel stelsel.



Landschapselementen en opbouwende onderdelen
--------------------------------------------


Geomorfologie/hydrografie
~~~~~~~~~~~~~~~~~~~~~~~~~


*Microreliëf:**

 * microreliëf


*Macroreliëf:**

 * steilrand

*Hydrografische Elementen:**

 * waterloop
 * vallei


De Vliet

*Moerassige gronden:**

 * rietland



Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

*Bouwkundig erfgoed:**

 * huis


*Landbouwkundig erfgoed:**

 * schuur



Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

*Waterbouwkundige infrastructuur:**

 * dijk
 * grachtenstelsel



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

*Lijnvormige elementen:**

 * dreef
 * knotbomenrij

*Kunstmatige waters:**

 * vijver


*Topografie:**

 * historisch stabiel


*Historisch stabiel landgebruik:**

 * kouters


*Bos:**

 * loof
 * broek
 * hakhout
 * hooghout



Opmerkingen en knelpunten
~~~~~~~~~~~~~~~~~~~~~~~~~


Verschillende, eerder kleine knelpunten zijn: - de aanwezigheid van
enkele a-typische huizen in het noordwesten, - tuinkwekerij De Pauw,
eveneens in het noordwesten, - aanwezigheid van een voetbalterrein in de
noordoostelijke hoek. Een betere inpassing in het landschap is gewenst
en verdere uitbreiding moet worden vermeden.
