Onze-Lieve-Vrouw-Lombeek
========================

Anker ID: A20026
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel
 * holle weg

**Hydrografische\_Elementen:**

 * waterloop
 * beek

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park
 * hof

 
**Kastelen, landgoederen en aanhorigheden:**

 * kasteel
 * toren
 * muur
 * kasteelgracht

 
**Bouwkundig erfgoed:**

 * afspanning

 
**Molens:**

 * windmolen

 
**Militair erfgoed:**

 * motte

 
**Kerkelijk erfgoed:**

 * kerk
 * kapel
 * pastorie

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom

 
**Lijnvormige elementen:**

 * dreef
 * bomenrij
 * houtkant
 * perceelsrandbegroeiing

**Kunstmatige waters:**

 * vijver

 
**Topografie:**

 * bolle akkers

 
**Bos:**

 * loof

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Geconcentreerde bewoning in de dorpskern van Onze-Lieve-Vrouw-Lombeek
evenals in het gehucht 't Nelleken.

--------------

B.landschapswaarden
-------------------

 Wetenschappelijke waarde:
De Tragische Molen is de enige nog functionerende staakmolen van het
Pajottenland.
Historische waarde:
De dorpskern heeft nog een zeer authetiek karakter: een vroeggotische
kerk, een neomiddeleeuws opgedirkt kasteel dat teruggaat tot een
ingemotte donjon, met park, en diverse oude dorpswoningen.
Esthetische waarde: De mooie landschappelijk ligging in de vallei én
de oude bebouwing van de dorpskern staan waarborg voor een hoge
belevingswaarde.
Sociaal-culturele waarde : 't Was een belangrijk bedevaartsoord in de
Middeleeuwen.
Ruimtelijk-structurerende waarde:
 

--------------

C.TEKSTUELE Omschrijving
------------------------

 De dorpskern ligt ten zuiden van de steenweg Brussel-Ninove. Ten
westen van de dorpskern staat op een meer dan 80 meter hoge heuvelrug de
zogenaamde "Tragische molen", zo genoemd omwille van de talrijke
ongelukken die de opeenvolgende molenaarsfamilies overkwamen. De oudste
delen van deze staakmolen die nog in een weinig veranderde omgeving in
het Pajottenland staat, gaan terug tot 1760. De molen werd al enkele
malen gerestaureerd en recent volledig gedemonteerd voor een grondige
restauratie. Het vlakbij gelegen molenaarshuis dateert van 1784. Een
lange holle weg leidt naar het dorpscentrum. De omgeving telt talrijk
veldkapelletjes. De bewoonde kern is hoofdzakelijk gelegen ten zuiden
van de Moeliebeek. De monumentale O.-L.-Vrouwkerk werd gebouwd in de
13de eeuw. Deze vroeggotische basilicale kerk was een beroemd en druk
bezocht bedevaartsoord tot in de 17de eeuw. In de 18de eeuw gebeurden
laat-barokke aanpassingen, ze kende in de 20ste eeuwe meerdere
restauratieperiodes. Vanop de helling ten zuiden van de dorpskern heeft
men een prachtig vergezicht op het dorp en de kerk. De donjon van het
kasteel Rokkenborch werd waarschijnlijk gebouwd op het einde van de 14de
eeuw. Deze bakstenen toren heeft een uitgesproken woonkarakter zonder
echte defensieve kenmerken. De donjon was ingemot: Rokkenborch en
Nieuwermolen zijn de twee enige bekende donjons waar de kelder een
versierd kruisribgewelf heeft: uitzonderlijk lag hier de hoofdingang van
de toren in de kelder. Aan de donjon werd een 19de-eeuwse bovenbouw
toegvoegd. Een plattegrond van ca. 1751 toont een door bomen afgebakend
domein met Franse tuinen, fonteinen, vijvers en het grondplan van een
complex gebouw. In het midden van de 19de eeuw was het verlaten en werd
het ingericht als hoeve. Na door brand geteisterd te zijn, werd het in
de eerste helft van de 20ste eeuw deels gerestaureerd, deels
wederopgebouwd met gerecupereerde materialen van het voormalige kasteel
van Thy-le-Château. Ten zuidoosten liggen overblijfselen van de
slotvijver. Het domein is vanuit het oosten toegankelijk langs een lange
beukendreef met bij de ingang twee ronde hekpijlers met bolbekroning.
Bij de westelijke toegang staat een laag gebouw uit de 17de -18de eeuw.
Een omheiningsmuur omsluit het domein. In het centrum van
O.-L.-V.-Lombeek bevindt zich de voormalige afspanning "De Kroon" uit
1760, maar aangapst in de 20ste eeuw. Het landschap ten zuiden van het
centrum is de laatste 230 jaar weinig gewijzigd. Ten noorden van het
dorp ligt de vallei van de Hunselbeek, die sterk geaccentueerd is. Ten
westen ligt het gehucht 't Nelleken in een sterk heuvelend landschap met
toppen van meer dan 90 meter boven de zeespiegel. Vooral in de valleien
komen kleine bosgebieden voor, bomenrijen en hier daar nog
perceelsrandbegroeiing kenmerken het landschap, evenals houtkanten,
alleenstaande bomen en boomgroepjes. Verder is het in hoofdzaak een
agrarisch landschap met bolle akkers en een aantal taluds.
