Duinbossen tussen Oostende en Wenduine met Concessie De Haan
============================================================

Anker ID: A30052
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * talud


overgang strand-duin (duinklif)

**Macroreliëf:**

 * kustduin
 * markante terreinovergang

strand - duinklif - duinen

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Bouwkundig erfgoed:**

 * (heren)woning
 * huis
 * villa


Concessie De Haan met gelijkvormige villabouw

**Militair erfgoed:**

 * fort
 * bunker


fort Napoleon; talrijke bunkersites in duinen

 **Andere:**
zeepreventorium

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * dijk


duinen tegen zeewerende dijken ontstaan

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * houtwal
 * hagen
 * knotbomenrij

in duinakkers

**Bos:**

 * naald
 * loof
 * struweel


graslanden

OPMERKINGEN EN KNELPUNTEN
~~~~~~~~~~~~~~~~~~~~~~~~~

De geomorfologische en ecologische kenmerken van het duinengebied dient
gerespecteerd en behouden te blijven vanwege hun waarde en vanwege de
beperkte breedte van de duinengordel die ze kwetsbaar maakt. Bijkomende
bebouwing of uitbreiding van bestaande gebouwen dient vermeden te worden
om het duinenlandshcap niet verder aan te tasten. De recreatieve druk op
dit smalle duinenfront is behoorlijk hoog en dient beperkt teneinde de
ecologische en geomorfologische waarde te respecteren. Verdere
versnijding van de duinen en het strand is ook te vermijden. Ter hoogte
vanhet voormalig militair hospital bevindt zihc een storend flatgebouw
midden in de zeereepduinen, dat op termijn beter zou verdwijnen.

--------------

B.landschapswaarden
-------------------

Wetenschappelijke waarde:
De graduele overgang van strand naar duinen is gaaf en natuurlijk
waarbij sommige duinen restanten vormen van vroegere duinenlandschappen.
De diverse reliëfs- en vochtigheidsgradiënten zorgen voor een diverse en
rijke flora die naar uitzicht gradueel verandert van oost (duinbos) naar
west (duinstruweel en duingraslanden). De lang gerekte duinengordel
vormt voor talrijke fauna een ideaal biotoop.
Historische waarde:
In 1889 werd het duinengebied De Haan in concessie gegeven met de
bedoeling er een badplaats uit te bouwen, dit met strenge voorschriften.
De grotere gebouwen hebben verwijzingen naar Jugendstill, art-déco en
Normandische stijl. Ten oosten van De Haan heeft men duinbos aangeplant.
De duinakkers getuigen van de ontginning van de duinen als akkerland en
vormen door hun goed herkenbare structuur een kunstmatig element binnen
het natuurlijke duinmilieu. Het Fort Napoleon vormt belangrijk
bouwkundig en militiar erfgoed als één van de weinige bewaarde forten
uit het begin van de 19e eeuw én door zijn ligging nabij Oostende dat in
vele conflicten een strategische rol had.
Esthetische waarde: Het grillige duinreliëf geeft samen met de
veranderende openheid, te wijten aan verschillende begroeiing, de duinen
een hoge esthetische waarde waarbij de gave overgang strand-duin een
meerwaarde krijgt. Vooral de hoge graad van natuurlijkheid en de
uitgestrekte presentatie langs de Koninklijke Baan verdoezelen de
kwetsbaarheid van deze smalle duinengordel. De kleinschalige villabouw
in eenvormige bouwstijl en de vele beplanting maken van De Haan een
bouwkundig geheel met een eigen karakter in een groene woonomgeving. De
grotere gebouwen hebben verwijzingen naar Jugendstill, art-déco en
Normandische stijl. De Haan is uniek in België dankzij de weinige
hoogbouw.
Sociaal-culturele waarde : \*
Ruimtelijk-structurerende waarde:
De duingordel vormt een visuele barrière tussen het strand en de
bebouwing (tenzij De Haan) achter en in de rest van het duinfront. De
radartoren in Oostende en het zeepreventorium vormen door hun hoogte en
de kleur bakens langs de kust.

--------------

C.TEKSTUELE Omschrijving
------------------------

Deze ankerplaats bevat het strand en de duinen van Oostende tot ten
westen van Wenduine. Ze wordt in het zuiden begrensd door de N317 en de
N34 van Wenduine naar Oostende. Op het strand tussen Oostende en het
golfterrein van De Haan staan talrijke golfbrekers die de openheid van
het strand belemmeren en het visueel-ruimtelijk compartimenteren. Tussen
De Haan en Wenduine biedt het strand zonder kustverdedigingswerken een
veel natuurlijker aanblik wat vergezichten langs het strand mogelijk
maakt. Het strand in de ankerplaats is eerder smal ten gevolge van
natuurlijke processen. Aansluitend op het strand heeft men een smalle
zeereep die een aaneengesloten zandrug vormt zonder grote windgeulen en
met lokaal enkele hoge toppen. De overgang tussen strand en
zeereepduinen gebeurt soms door een talud, een zgn. duinklif. Achter de
zeereep liggen nog resten van paraboolduinen die ontstaan zijn tijdens
de 14e-16e eeuw. Door kusterosie zijn deze al gedeeltelijk verdwenen.
Ten oosten van de dorpskern van Bredene ter hoogte van de OLV-Ter-Duinen
kapel ligt achter huidige zeereep een parallelle duinrug die ofwel een
fossiele zeereep ofwel een restant van een paraboolduin is. Dit
duinencomplex is ontstaan tegen een stelsel van zeewerende dijken die
nauwelijks meer zichtbaar zijn. Door hun recent ontstaan zijn ze nog
zeer kalkhoudend wat een specifieke begroeiing met zich meebrengt. De
begroeiing van de duinen vertoont een gradueel verschil van west naar
oost. Ter hoogte van Oostende en Bredene treft men vooral
kalkgraslanden, actieve duinmigratie zonder begroeiing, en struweel aan.
Op de zeereep is de vegetatie beperkt; meer landinwaarts komt eerst
grasland en dan struweel voor. Vanaf De Haan tot Wenduine zijn grote
delen bebost doorspekt met stukken struweel en grasland. Het betreft
loof-, naald- en gemengde bossen die aangeplant zijn. Ten westen van De
Haan ligt een golfterrein in de duinen. Ter hoogte van “Zandpanne” (ten
oosten van De Haan) liggen waarschijnlijk restanten van duinakkers die
later ook als weiland werden gebruikt. De rechthoekige percelering en de
knotbomenrijen en houtkanten zijn bewaard gebleven; de voormalige akkers
zijn niet meer in gebruik en hebben een verruigde vegetatie met
struweelbegroeiing. Deze duinengordel biedt een biotoop voor een rijkdom
aan fauna, met een groot belang voor de avifauna. In 1889 werd een
toenmalig duinengebied tussen de tramlijn en de zee in concessie gegeven
aan de NV Le Coq-sur-mer om er een badplaats uit te bouwen. Via het
Concessie-contract legde men een uniforme stijl op aan de bouwheren met
inbegrip van een verplichte groenaanleg. In het begin van de 20e eeuw
werd de concessie uitgebreid over een grotere oppervlakte. Uiteindelijk
heeft dit geleid tot kleinschalige villabouw met een speels dakenspel.
De groter gebouwen (hotels, homes, …) concentreren zich rond de as van
het tramstation, de mini-golf en de Leopoldstraat. Ze vertonen
stijlkenmerken van de Jugendstill, art-déco, en de Normandische stijl.
Sinds 1979 is de concessie afgelopen en dient men erover te waken dat
het oorspronkelijk karakter en het volume van de gebouwen behouden
blijft. Het is immers de enige badplaats langs de Belgische kust waar
hoogbouw nog bijna afwezig is. Het fort Napoleon, nabij Oostende, werd
tussen 1810 en 1812 gebouwd in opdracht van keizer Napoleon Bonaparte én
is één van de weinige die bewaard gebleven zijn. Het is een vijfhoekig
bakstenen gebouw rond een binnenkoer, dat volledig omgeven wordt door
een parallelle schoormuur. Op de verschillende verdiepingen bevinden
zich kazematten en schietgaten. Het fort is bij Oostende gelegen dat
gedurende talrijke conflicten een strategische rol speelde. Ten noorden
ervan ligt de Spinoladijk. Vlakbij liggen nog twee bunkersites die
tijdens de beide wereldoorlogen hebben gediend. Het fort is recent
gerestaureerd en kreeg een socio-culturele bestemming. Ten westen van
het fort staat de radartoren waar de ankerplaats eindigt met het
Oosterstaketsel ter hoogte van de havengeul van Oostende. Deze toren
vormt door zijn hoogte en het opvallende kleur van het dak een
blikvanger en oriënteringspunt voor de omgeving. Het Zeepreventorium ten
westen van De Haan werd gebouwd tussen 1923 en 1924 als een
verblijfplaats voor kinderen met tuberculose. De zeelucht die zuiverder
is dan de stadslucht, was gunstig voor het genezingsproces. Stelselmatig
werd het centrum uitgebreid met andere paviljoenen. Tijdens WOII werd
het gebruikt als militair hospitaal en werden in de buurt enkele bunkers
gebouwd waarvan nog resten aanwezig zijn.
