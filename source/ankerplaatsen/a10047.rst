Kasteel en Kleine Netebeemden van Grobbendonk
=============================================

:Ankerplaats ID: A10047




Omschrijving
------------

De ankerplaats 'Kasteel en Kleine Netebeemden van Grobbendonk' is
gelegen op grondgebied van de gemeenten Grobbendonk, Vorselaar en
Herentals. De begrenzing van dit landschap wordt gevormd door het
centrum van Grobbendonk in het westen, de bewoning van Vorselaar in het
noorden, de gemeentegrens met Herentals in het oosten en tot slot het
Albertkanaal in het zuiden. In dit landschap in de vallei van de Kleine
Nete en de Aa vinden we talrijke sporen die de geschiedenis van het
gebied weerspiegelen. Op de historische kaart van Ferraris (1777)
herkennen we de ankerplaats als een aaneengesloten beemdengebied
langsheen de Kleine Nete en de Aa. Op de hogere gronden worden vooral in
het noorden akkers en weilanden weergegeven, hier en daar afgewisseld
met kleine percelen loofbos; het zuidelijke deel -ter hoogte van de
'Britse Basis' betrof heide. Naast de priorij O.-L.-Vrouw -ten-Troon
wordt ook het 'Hof van Grobbendonk' is op deze kaart weergegeven, samen
met een aantal omliggende dreven. De Kleine Nete volgde op dat moment
nog zijn oorspronkelijke loop. De kanalisatie van deze waterloop startte
halfweg de eerste helft van de 19de eeuw. Net iets vroeger, rond 1772,
begon de ontginningsgolf van de zogenaamde 'woeste' gronden, onder
Keizerin Maria-Theresia. Op de kaarten uit de 2de helft van de 19de eeuw
(MGI, 1869-1870) zien we dan ook dat in het oostelijke gedeelte van het
gebied en ook in het zuidwestelijke deel -voormalige heide- werd gestart
met het aanplanten van naaldhout. Tevens herkennen we de nu nog in het
landschap zichtbare verlaten meanders van de Kleine Nete. In het begin
van de 20ste eeuw (MGI, 1909) heeft het gebied ongeveer zijn huidige
structuur bereikt. De huidige beemden vertonen nog een relatief gave
perceelsstructuur met veel perceelsrandbegroeiingen in vergelijking tot
wat we terugvinden op de historische kaart uit 1909. Ook het
wegenpatroon en een aantal dreven zijn mooi bewaard gebleven. Enkel de
voormalige Britse Basis, gelegen in het zuidoosten, is van latere datum
en gaat terug tot de periode van 1951 tot 1992. Zij liet haar sporen
achter onder vorm van wegen in beton, betonnen platforms voor olietanks,
diepe vierkante blusputten, loodsen, e.d. en wordt verder gekenmerkt
door bos, afgewisseld met open grasland, heide, moerassen en struwelen.
Naast de geschiedenis van het landschap op zich, is er ook die van het
bouwkundig erfgoed. Zeker te vermelden is de stichting en vestiging van
de priorij O.-L.-Vrouw-ten-Troon in 1414, net ten zuiden van de Kleine
Nete. Deze priorij, bestemd voor de broedergemeente van de Reguliere
Kanunniken van Sint-Augustinus, werd na haar oprichting in 1414 al vlug
een wetenschappelijk en literair centrum -een zogenaamd scriptorium- ter
verspreiding van de geestescultuur. De kerkruïne, en de bewaarde
oostelijke kloostervleugel en afsluitingsmuur gaan allen terug tot de
15de eeuw. De watermolen en de voorgebouwen van het oude kasteel vormen
de historische kern van de noordwestelijke helft van het gebied. De
molen werd voor de eerste keer vermeld in 1254; doch de huidige molen
dateert van de 17de eeuw. De nog resterende gebouwen van het voormalige
Hof van Grobbendonk werden opgericht in 1540. Achter het Hof ligt nog
steeds 'het domein van de graaf' of de 'beemden'. Ook op andere plaatsen
in het gebied komen historische bouwwerken voor. Ter hoogte van Heiken
staat de z.g. 'Kapel Heiken', een neotraditionele constructie die in
1905 werd opgericht als dankkapel. Verder vermelden we een hoeve met
losstaande stal en schuur, opklimmend tot de eerste helft van de 19de
eeuw, alsook een alleenstaand woonhuis, teruggaande tot het einde van de
19de en begin van de 20ste eeuw. Tussen de Nete en de Aa liggen de
voorgebouwen en afhankelijkheden van het voormalige Hof van Grobbendonk,
waarvan het kasteel in 1579 volledig werd verwoest. De nog resterende
gebouwen gaan terug tot 1540. Achter het Hof, tot aan de monding van de
Tweede Beek, ligt nog steeds het 'domein van de graaf' of de 'beemden'.
De watermolen werd voor de eerste keer vermeld in 1254 en gaat dus in
oorsprong terug tot de middeleeuwen. Het was toen een banmolen wat wilde
zeggen dat alle inwoners van de heerlijkheid er hun graan moesten laten
malen. De huidige molen dateert echter van de 17 eeuw en betreft een
graan- en een smoutmolen, gevestigd in twee afzonderlijke gebouwen aan
weerszijden van het waterrad. Van groot belang voor de werking van de
molen is de sluis tegenover de monding van de Aa, waarvan de constructie
dateert van voor WO II. Ter hoogte van Heiken staat de z.g. 'Kapel
Heiken', een neotraditionele constructie die in 1905 werd opgericht als
dankkapel. Verder vermelden we een hoeve met losstaande stal en schuur,
opklimmend tot de eerste helft van de 19de eeuw, alsook een alleenstaand
woonhuis, gelegen ter hoogte van het voormalige Sas 12, teruggaande tot
het einde van de 19de en begin van de 20ste eeuw. Deze ankerplaats
vertegenwoordigt met het alluvium van de Kleine Nete en de Aa en de
heuvel- en duinenrug die de waterscheiding vormt tussen beide rivieren,
in de eerste plaats een belangrijke geomorfologische waarde. Ten gevolge
van deze geomorfologie, vertoont dit gebied een rijke verscheidenheid
aan abiotische condities met nattere, alluviale bodems in de valleien en
drogere gronden op de heuvel- en duinenrug. De variatie in abiotiek
geeft ontstaan aan een rijke plantengroei die tot uiting komt in een
zeer afwisselende vegetatiestructuur. Daarnaast vinden ook verschillende
faunasoorten geschikt voedsel- en broedhabitat in dit valleilandschap.
Het landschapsbeeld van deze ankerplaats wordt zeer sterk beïnvloed door
het hydrografisch net, waarbij vooral de Kleine Nete en de Aa met hun
respectievelijke valleien belangrijke structurerende elementen zijn.
Samen met de variatie in vegetatietypes met gesloten naald- en
loofbossen en struwelen en open, natte weilanden bepalen zij de
esthetische waarde van deze ankerplaats.. Talrijke lintvormige en andere
kleine landschapselementen als beken, grachten, bomenrijen, dreven,
e.d., alsook de nog aanwezige duinrestanten geven het landschap een
visueel erg aantrekkelijk karakter. Het verspreid doorheen het gebied
voorkomend bouwkundig erfgoed draagt eveneens bij tot de belevingswaarde
van dit valleilandschap. In het oosten aansluitend op de het landschap
van de 'Heuvelrug tussen Herentals en Lichtaart met Netevallei', maakt
deze ankerplaats deel uit van een groter aaneengesloten gebied met
stuifduinen en valleien. De vallei van de Kleine Nete en de Aa tussen
Grobbendonk en Herentals behoort ongetwijfeld tot de minst verstoorde
grotere landschapsentiteiten in de Antwerpse Kempen. De invloed van de
mens kan er als vrij gering worden beschouwd. Doch dienen er enkele
knelpunten in deze ankerplaats te worden vermeld, m.n. een centraal
gelegen serrecomplex, alsook verspreid voorkomende recreatieve
infrastructuur.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~

Deze ankerplaats vertegenwoordigt met het alluvium van de Kleine Nete
en de Aa en de heuvel- en duinenrug die de waterscheiding vormt tussen
beide rivieren, in de eerste plaats een belangrijke geomorfologische
waarde. Ten gevolge van deze geomorfologie, vertoont dit gebied een
rijke verscheidenheid aan abiotische condities met nattere, alluviale
bodems in de valleien en drogere gronden op de heuvel- en duinenrug. De
variatie in abiotiek geeft ontstaan aan een rijke plantengroei die tot
uiting komt in een zeer afwisselende vegetatiestructuur. Daarnaast
vinden ook verschillende faunasoorten geschikt voedsel- en broedhabitat
in dit valleilandschap.

Historische waarde
~~~~~~~~~~~~~~~~~~


In dit landschap in de vallei van de Kleine Nete en de Aa vinden we
talrijke sporen die de geschiedenis van het gebied weerspiegelen. De
beemden vertonen nog een relatief gave perceelsstructuur met veel
perceelsrandbegroeiing in vergelijking tot wat we terugvinden op de
historische kaart van het MGI uit het begin van de 20ste eeuw. Ook het
wegenpatroon en een aantal dreven zijn mooi bewaard gebleven. Verder
herkennen we langsheen de Kleine Nete verschillende oude meanders die
verwijzen naar de oorspronkelijke loop van deze rivier. Op verschillende
plaatsen treffen we bovendien plaggenbodems aan, wat wijst op vroegere
landbouwactiviteiten. Ook belangrijk voor de geschiedenis van het gebied
was de stichting en vestiging van de priorij O.-L.-Vrouw -ten-Troon in
1414, net ten zuiden van de Kleine Nete. De kerkruïne, en de bewaarde
oostelijke kloostervleugel en afsluitingsmuur gaan allen terug tot de
15de eeuw. De watermolen en de voorgebouwen van het oude kasteel vormen
de historische kern van de noordwestelijke helft van het gebied. De
molen werd voor de eerste keer vermeld in 1254; doch de huidige molen
dateert van de 17de eeuw. De nog resterende gebouwen van het voormalige
Hof van Grobbendonk werden opgericht in 1540. Achter het Hof ligt nog
steeds 'het domein van de graaf' of de 'beemden'. Ook op andere plaatsen
in het gebied komen historische bouwwerken voor. Ter hoogte van Heiken
staat de z.g. 'Kapel Heiken', een neotraditionele constructie die in
1905 werd opgericht als dankkapel. Verder vermelden we een hoeve met
losstaande stal en schuur, opklimmend tot de eerste helft van de 19de
eeuw, alsook een alleenstaand woonhuis, teruggaande tot het einde van de
19de en begin van de 20ste eeuw.

Esthetische waarde
~~~~~~~~~~~~~~~~~~

De esthetische waarde van deze ankerplaats wordt
in de eerste plaats bepaald door de variatie in vegetatietypes met
gesloten naald- en loofbossen en struwelen en open, natte weilanden.
Talrijke lintvormige en andere kleine landschapselementen als beken,
grachten, bomenrijen, dreven, e.d., alsook de nog aanwezige
duinrestanten geven het landschap een visueel erg aantrekkelijk
karakter. Het verspreid doorheen het gebied voorkomend bouwkundig
erfgoed draagt eveneens bij tot de belevingswaarde van dit
valleilandschap.


Sociaal-culturele waarde:
~~~~~~~~~~~~~~~~~~~~~~~~


De priorij O.-L.-Vrouw-ten-Troon, bestemd
voor de broedergemeente van de Reguliere Kanunniken van Sint-Augustinus,
werd na haar oprichting in 1414 al vlug een wetenschappelijk en literair
centrum -een zogenaamd scriptorium- ter verspreiding van de
geestescultuur.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~~

Het landschapsbeeld van deze ankerplaats wordt zeer sterk beïnvloed
door het hydrografisch net, waarbij vooral de Kleine Nete en de Aa met
hun respectievelijke valleien belangrijke structurerende elementen zijn.
De onregelmatige perceelsvormen en de afwisseling in vegetatie met
dichte, gesloten bossen en open weilanden geven ontstaan aan een
gevarieerd, kleinschalig en typisch Kempisch valleilandschap. In het
oosten aansluitend op de het landschap van de 'Heuvelrug tussen
Herentals en Lichtaart met Netevallei', maakt deze ankerplaats deel uit
van een groter aaneengesloten gebied met stuifduinen en valleien.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * landduin
 * rivierduin

stuifzandduin

**Hydrografische Elementen:**

 * waterloop
 * rivier
 * beek
 * vallei
 * meander
 * oude rivierarm


Kleine Nete, Aa, Oorlandse Loop, Gravenweide beek, Tweede beek,
Schupleerloop

**Moerassige gronden:**

 * moeras
 * rietland



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

 * landgoed


Voormalig voorgebouw v/h kasteel van Grobbendonk

**Bouwkundig erfgoed:**

 * (heren)woning


**Landbouwkundig erfgoed:**

 * hoeve
 * schuur
 * stal


**Molens:**

 * watermolen


**Kerkelijk erfgoed:**

 * kapel
 * abdij



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg


plaatselijk oud wegenpatroon

**Waterbouwkundige infrastructuur:**

 * dijk
 * brug
 * sluis
 * grachtenstelsel


+ voormalige zwaaikom

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * houtkant

**Historisch stabiel landgebruik:**

 * permanent grasland
 * plaggenbodems
 * heide


heiderelicten

**Bos:**

 * naald
 * loof
 * broek
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~

Te vermelden knelpunten in deze ankerplaats zijn een centraal gelegen
serrecomplex, alsook verspreid voorkomende recreatieve infrastructuur.
