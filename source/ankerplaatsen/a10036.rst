Domein Ter Linden
=================

:Ankerplaats ID: A10036




Omschrijving
------------

Het domein 'Hof ter Linden' is gelegen op grondgebied van 's
Gravenwezel, een deelgemeente van Schilde in de Antwerpse Kempen. Deze
ankerplaats wordt begrensd door de Jagersdreef, de Eekhoornlaan en de
Buizerdlaan in het noorden, de Boterlaarbaan in het oosten, de Heerbaan
in het zuiden en de Wijnegemsesteenweg in het westen. 'Hof ter Linden'
is een kasteel met neoclassicistische inslag, gelegen binnen een
nagenoeg trapeziumvormige omgrachting met vijver. Zowel het park als het
kasteel zijn reeds duidelijk te herkennen op de Ferrariskaart (1777). De
drevenstructuur is nog gaaf in vergelijking tot wat we op deze
historische kaart terugvinden. De directe omgeving van het kasteel (tuin
met vijver) heeft tussen de 2de helft van de 18de eeuw en de eerste
helft van de 19de eeuw echter duidelijke veranderingen ondergaan, maar
is sinds Vandermaelen (1854) wel gaaf gebleven. De omgeving van de
kasteeltuin betrof bij Ferraris een afwisseling van bos, akkers en
weilanden; bij Vandermaelen is het aandeel bos toegenomen en vandaag
neemt het, op de westelijke rand na, de volledige oppervlakte voor haar
rekening. Hierbij wisselen naald- en loofhout elkaar af. In de koopakte
van 1753 wordt melding gemaakt van een nieuw gebouwd hof van plaisantie
dat nadien vermoedelijk grondig werd verbouwd. Het huidige kasteelgebouw
gaat immers terug tot de 19de en 20ste eeuw, mogelijk met een oude kern
uit de eerste helft van de 18de eeuw. Het koetshuis aan de
noordwestelijk zijde gaat waarschijnlijk terug tot de 18de eeuw. Aan de
westzijde staat tevens een oude hoeve die echter sterk werd verbouwd in
de 20ste eeuw. De wetenschappelijke waarde beperkt zich in deze
ankerplaats tot het oude bomenbestand dat ruimtelijk in relatie staat
tot dat van de domeinen van het 'Kasteel van 's Gravenwezel' en
'Katershof' en zo potenties biedt voor de avifauna. De samenhang van de
historische gebouwen en het omgevende kasteelpark met een mooie
drevenstructuur is esthetisch waardevol. Door de talrijke verkavelingen
rondom het domein is de vroegere samenhang met het landelijk gebied en
de vallei van de Zwanebeek en het Kleine Schijn jammer genoeg volledig
verloren gegaan.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~

De wetenschappelijke waarde beperkt zich in deze ankerplaats tot het
oude bomenbestand dat ruimtelijk in relatie staat tot dat van de
domeinen van het 'Kasteel van 's Gravenwezel' en 'Katershof' en zo
potenties biedt voor de avifauna.

Historische waarde
~~~~~~~~~~~~~~~~~~


Zowel het park als het kasteel zijn reeds duidelijk te herkennen op
de Ferrariskaart (1777). De drevenstructuur is nog gaaf in vergelijking
tot wat we op deze historische kaart terugvinden. De directe omgeving
van het kasteel (tuin met vijver) heeft tussen de 2de helft van de 18de
eeuw en de eerste helft van de 19de eeuw echter duidelijke veranderingen
ondergaan, maar is sinds Vandermaelen (1854) wel gaaf gebleven. De
omgeving van de kasteeltuin betrof bij Ferraris een afwisseling van bos,
akkers en weilanden, bij Vandermaelen is het aandeel bos toegenomen en
vandaag neemt het, op de westelijke rand na, de volledige oppervlakte
voor haar rekening.

Esthetische waarde
~~~~~~~~~~~~~~~~~~

De historische kasteelgebouwen en het omringende
kasteelpark vormen een esthetisch waardevol geheel binnen een sterk
verstedelijkt gebied.


Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

De kasteeltuin met vijver en het omgevende drevenpatroon vormt een
ruimtelijk opvallend element tussen de dichte bewoning van de omringende
verkavelingen.



Landschapselementen en opbouwende onderdelen
--------------------------------------------


Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


kasteelpark

**Kastelen, landgoederen en aanhorigheden:**

 * kasteel
 * kasteelgracht


'Hof ter Linden' + toegangspoort en boogbrug

**Landbouwkundig erfgoed:**

 * hoeve
 * wagenhuis


**Kerkelijk erfgoed:**

 * kapel


ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef

**Kunstmatige waters:**

 * vijver


kasteelvijver

**Bos:**

 * naald
 * loof
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~

Er wordt opgemerkt dat door de steeds oprukkende verkavelingen van de
gehuchten rondom het kasteeldomein, de oorspronkelijke samenhang met het
voormalig landelijk gebied en het domein van het 'Kasteel van 's
Gravenwezel' verloren is gegaan. 'Hof ter Linden' betreft daardoor
vandaag een enclave van groen binnen dichte bebouwing.
