Domein de Renesse
=================

Anker ID: A10014
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf


**Hydrografische\_Elementen:**

 * beek


Bossnepbeek

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


kasteelpark

**Kastelen, landgoederen en aanhorigheden:**

 * kasteel
 * boswachterswoning
 * ijskelder
 * kasteelgracht


**Bouwkundig erfgoed:**

 * (heren)woning


conciërgewoning

**Landbouwkundig erfgoed:**

 * wagenhuis



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige\_infrastructuur:**

 * grachtenstelsel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef

**Kunstmatige waters:**

 * vijver


**Bos:**

 * naald
 * loof
 * hooghout



OPMERKINGEN EN KNELPUNTEN
~~~~~~~~~~~~~~~~~~~~~~~~~

Door een steeds toenemende bebouwing rondom de ankerplaats is de relatie
tussen het kasteeldomein en de eertijds landelijke omgeving zo goed als
verloren gegaan. Wel sluit het landschap is het zuidoosten nog mooi aan
op 's Herenbos.

--------------

B.landschapswaarden
-------------------

Wetenschappelijke waarde:
Het geheel van dreven en bospercelen vertegenwoordigt een belangrijke
dendrologische waarde en de kleinschalige graslanden langsheen de randen
van de ankerplaats zijn dankzij het mooie microreliëf en de afwisseling
in dominante soorten botanisch interessant. De ijskelder op het domein
is een ideale verblijfplaats voor verschillende vleermuissoorten. Als
onderdeel van een uitgestrekt boscomplex ten zuiden van Oostmalle,
vertegenwoordigt Domein de Renesse een belangrijke waarde als
overwintering- en broedgebied voor talrijke vogelsoorten.
Historische waarde:
Bij Ferraris (1777) en Vandermaelen (1854) herkennen we reeds de
ligging van het kasteel; het domein wordt echter niet benoemd. Het
huidige kasteelgebouw gaat terug tot 1830, met ingrijpende herstellingen
uit 1920. Op het domein vinden we eveneens een ijskelder, alsook een
wagenhuis en conciërgewoning. Beide laatste gaan terug tot het begin van
de 20ste eeuw. Het boswachtershuisje, dat eveneens bij het kasteeldomein
hoort, klimt op tot de 2de helft van de 19de eeuw. Het drevenpatroon,
alsook een belangrijk gedeelte van de parkstructuur is nog gaaf bewaard
gebleven sinds het begin van de 20ste eeuw (cfr. MGI, 1909).
Esthetische waarde: Het drevenpatroon, de diversiteit aan boom- en
struiksoorten en de aanwezigheid van verschillende historische gebouwen,
tuinen en vijvers maken dit landschap tot een esthetisch aantrekkelijk
geheel.Gesloten landschap met herkenbare structuur en aansluitend op 's
Herenbos en Heihuizen. Enkele kleinschalige graslanden langsheen de
randen van de ankerplaats vormen een weerspiegeling van de eertijds
uitgestrekte landelijke omgeving van het kasteel.
Sociaal-culturele waarde : Geen.
Ruimtelijk-structurerende waarde:
Deze ankerplaats omvat een gesloten landschap dat langs de zuidrand
aansluit op 's Herenbos en zo deel uitmaakt van een uitgestrekt
bosgebied tussen Oostmalle en Zoersel. Opvallende elementen in het
geheel zijn het kasteel en het drevenpatroon, dat ten zuiden van de
ankerplaats verder doorloopt. Als geheel heeft dit landschap een
parkboskarakter.

--------------

C.TEKSTUELE Omschrijving
------------------------

De ankerplaats 'Domein de Renesse' is gelegen ten zuidwesten van het
centrum van Oostmalle in de Antwerpse Noorderkempen. De begrenzing wordt
gevormd door de Antwerpsesteenweg in het noorden, het centrum van
Oostmalle in het noordoosten, de Lierselei in het oosten, 's Herenbos in
het zuidoosten, de Hooiberghoeve in het zuiden en westen. Het
drevenpatroon, de diversiteit aan boom- en struiksoorten en de
aanwezigheid van verschillende historische gebouwen, tuinen en vijvers
maken het landschap van Domein de Renesse tot een esthetisch
aantrekkelijk geheel met eveneens een belangrijke historische waarde. De
inplanting van het 'Kasteel van Oostmalle' is reeds te herkennen op de
historische kaart van Ferraris uit 1777; er wordt echter geen naam
vermeld. In de 15de eeuw kwam het kasteel in handen van de familie de
Renesse, waardoor het ook de naam 'Domein de Renesse' kreeg. Het
oorspronkelijke kasteel werd in 1542 verwoest en weer opgebouwd, doch in
1793 door een brand geteisterd en opnieuw nagenoeg volledig verwoest. In
1830 werd het kasteel volledig verbouwd en in 1920 liet Graaf Maximilien
de Renesse nog een aantal herstellingen uitvoeren. Als resultaat staat
er nu een omwald, U-vormig kasteel in neo-Vlaamse renaissancestijl met
romantisch geaccentueerd 'Middeleeuws karakter'. Tijdens WOII, alsook
tijdens de storm in 1967 werd het gebouw beschadigd. Als bijgebouwen
zijn er de ijskelder, alsook een wagenhuis en conciërgewoning die beide
teruggaan tot het begin van de 20ste eeuw. Eveneens bij het kasteel
domein behorend, is het boswachtershuisje uit de 2de helft van de 19de
eeuw. Uit de historische kaarten (Ferraris, 1777; Vandermaelen, 1854 en
MGI, 1909) maken we op dat het huidige drevenpatroon en de
perceelsstructuur relatief gaaf bewaard zijn gebleven sinds het begin
van de 20ste eeuw. Enkele kleinschalige graslanden langsheen de randen
van de ankerplaats vormen een weerspiegeling van de eertijds
uitgestrekte landelijke omgeving van het kasteel. Het geheel van dreven
en bospercelen binnen de ankerplaats vertegenwoordigt een belangrijke
dendrologische waarde en de kleinschalige graslanden langsheen de randen
dankzij het mooie microreliëf en de afwisseling in dominante soorten
botanisch interessant. De ijskelder op het domein is een ideale
verblijfplaats voor verschillende vleermuissoorten. Aansluitend op 's
Herenbos, maakt het Domein de Renesse bovendien deel uit van uitgestrekt
bosgebied tussen Oostmalle en Zoersel dat voorziet in een belangrijk
broed- en overwinteringgebied voor talrijke vogelsoorten. Deze
ankerplaats betreft een gesloten landschap met de herkenbare structuur
van een parkbos, gedomineerd door het kasteel en een mooi drevenpatroon.
Daar het echter voor het grootste deel wordt omgeven door bebouwing of
industrie, is de vroegere relatie met een landelijke omgeving zo goed
als volledig verloren gegaan.
