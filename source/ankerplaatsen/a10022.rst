Priorij van Corsendonk en de Tikkebroeken
=========================================

Anker ID: A10022
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Hydrografische Elementen:**

 * waterloop
 * rivier
 * vallei


Rodeloop, Rooise Loop, Wamp

**Moerassige gronden:**

 * moeras
 * veen



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


park en tuinen bij Priorij

**Nederzettingspatronen:**

 * gehucht

Corsendonk

**Landbouwkundig erfgoed:**

 * hoeve
 * schuur
 * stal
 * wagenhuis


**Kerkelijk erfgoed:**

 * kapel
 * klooster


Priorij Corsendonk + bijgebouwen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * grachtenstelsel
 * stuw



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * houtkant

**Kunstmatige waters:**

 * poel
 * vijver


**Topografie:**

 * opstrekkend


**Historisch stabiel landgebruik:**

 * heide


**Bos:**

 * naald
 * broek
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Met de aanleg van de autostrade E34 Antwerpen-Eindhoven werden de
omgeving van de priorij en de structuurbepalende dreven ruimtelijk
doorsneden. Visueel kan nog wel de relatie worden gelegd tussen het
noordelijke en zuidelijke deel. Verspreid doorheen de ankerplaats komen
een aantal atypische woningen voor.

--------------

B.landschapswaarden
-------------------

Wetenschappelijke waarde:
De natuurwetenschappelijke waarde van deze ankerplaats wordt in de
eerste plaats bepaald door het valleigebied van de Rodeloop, waar men
een typische beekdalvegetatie terugvindt. Een complex van natte
hooilanden, vochtige heide en struweel, naast drogere plaatsen met
naald- of loofhout zijn het resultaat van een variatie aan abiotische
condities. De structuurdiversiteit van het gebied maakt het ook voor de
fauna geschikt: de vogelrijkdom is zeer waardevol, maar ook zoogdieren,
amfibieën, reptielen, en talrijke vlinders en libellen vinden hier
geschikt habitat. De boscomplexen ten noordoosten van de priorij en deze
langsheen de Wamp dragen eveneens bij tot de natuurwetenschappelijke
waarde van de ankerplaats en hebben vooral voor de avifauna een
belangrijke waarde.
Historische waarde:
Archeologische sporen verwijzen naar een eerste, vermoedelijke
nederzetting rond 1398. De tot vandaag 'bewaarde' , deels gerestoreerde
of gereconstrueerde gebouwen van de voormalige priorij Corsendonk gaan
echter terug tot de 16de - 17de eeuw. De priorijgebouwen met tuin, de
Oude Corsendonkvijver (huidige eendenkom) en een deel van het
drevenpatroon zijn reeds goed herkenbaar op de historische kaarten van
Ferraris (1777). Ten noorden van de priorij ligt het molenhuis van de
eertijds nabijgelegen molen, dat teruggaat tot het einde van de 18de
eeuw. Het omliggende landschap, en met name de valleien van de Rodeloop
en de Wamp, werd gevormd door de landbouwactiviteiten in de 19de eeuw.
De opstrekkende perceelsstructuur langsheen de Rodeloop komt redelijk
goed overeen met wat we vinden op de kaarten van het MGI uit het begin
van de 20ste eeuw.
Esthetische waarde: De openheid van het centrale gedeelte,
gedomineerd door de voormalige priorij, en de gesloten omgeving met de
valleien van de Wamp en de Rodeloop doen een contrastrijk
compartimentenlandschap ontstaan. Vanaf de priorij vetrekken een aantal
indrukwekkende dreven die het zicht op de omgeving 'filteren'.
Sociaal-culturele waarde : De voormalige priorij Corsendonk heeft
doorheen de geschiedenis een belangrijke rol gespeeld in de religieuze
geschiedenis van de streek.
Ruimtelijk-structurerende waarde:
Twee belangrijke structurerende elementen in dit landschap zijn de
Rodeloop met vallei in het westen en de Wamp met vallei in het oosten.
Gelegen langs de begrenzing, 'omhelzen' zij als het ware het landschap.
Daarnaast is er het drevenpatroon, dat vertrekkend vanaf de priorij naar
de vier windrichtingen uitstraalt en zo de centrale ligging van de
priorij benadrukt.

--------------

C.TEKSTUELE Omschrijving
------------------------

De ankerplaats gevormd door de Priorij van Corsendonk en de
Tikkebroeken is gelegen in de gemeenten Kasterlee en Oud-Turnhout op de
overgang van Centrale Kempen naar Noorderkempen. De begrenzing wordt
gevormd door de Steenweg op Mol en Donk in het noordoosten, de
Kinschotsebaan en de Wamp in het oosten, Vorsel en de Kalverstraat in
het zuiden en Kluis in het oosten. De tot op vandaag 'bewaarde' gebouwen
van de voormalige priorij van Corsendonk gaan terug tot de eerste helft
van de 16de eeuw en de 17de eeuw en zijn gelegen binnen een domein dat
wordt omwald door de 'Rooise Loop', die uitmondt in de Wamp. De eerste
nederzetting op deze plaats zou echter teruggaan tot 1398, gelegen
binnen een omwalling met een nagenoeg vierkante vorm. Het plan en de
omvang van deze eerste aanleg wordt vandaag nog gedeeltelijk op het
terrein weerspiegelt door een gedeelte van de huidige omwalling en de
ongewone oriëntatie van de infirmerie en het voormalige knechtenhuis. In
de loop van de 16de eeuw werden nieuwe kloostergebouwen opgetrokken, die
na gedeeltelijke verwoesting als gevolg van iconoclasme en militaire
operaties in de 17de eeuw werden hersteld en uitgebreid. Ze werd
opgetrokken in laatgotische en traditionele bak- en zandsteenstijl. In
de loop van de 19de eeuw moest de priorij plaats maken voor het
zogenaamde 'Hof Corsendonck', een kasteel in neoclassicistische stijl
met park. De priorijgebouwen werden sterk aangepast en verbouwd en ook
de kloostertuin kreeg een nieuw gezicht. In de tweede helft van de 20ste
eeuw werden de resterende en vervallen priorijgebouwen, nl. de
noordelijk en westelijke vleugel, het vrouwen-, kinder- en lekenhuis en
de infirmerie gerestaureerd of gereconstrueerd in hun 16de en 17de
 * eeuwse toestand. Op bepaalde plaatsen werd eveneens de vroegere
geordende kloostertuin gereconstrueerd met o.a. een vierseizoenentuin.
Ten noorden van de priorij ligt het molenhuis van de eertijds
nabijgelegen molen, dat teruggaat tot het einde van de 18de eeuw. Het
drevenpatroon rondom de priorij is nog goed vergelijkbaar met wat we
terugvinden bij Ferraris (1777). De huidige 'eendenkom' is op deze kaart
herkenbaar als vijver, die de priorij voorzag van de nodige
visrantsoenen. Rondom de priorij domineerde heide met hier en daar
akker- en weiland. De Tikkebroeken waren op dat moment moerassige
weiden, omgeven door landbouwgrond en ook langsheen de sterk toen nog
sterk kronkelende Wamp vinden we moerassige weilanden. Een halve eeuw
later zien we bij Vandermaelen (1854) weinig verandering; de structuur
van het landschap is zo goed als onveranderd gebleven, uitgezonderd het
toegenomen aandeel weiland langsheen de Rodenloop, die op dat moment
reeds zijn huidige rechtlijnige structuur heeft. De weilanden in de
vallei van de Wamp in het oosten en de vallei van de Rodeloop in het
westen komen in het noorden ter hoogte van de priorij samen en in het
zuiden ter hoogte van Kluis. Op deze manier vormen ze als het ware een
ovaal rondom de drogere heidegronden ten zuiden van de priorij. Tot in
het begin van de 20ste eeuw (cfr. MGI, 1909) herkennen we de Wamp als
een sterk kronkelende waterloop; vandaag is hij rechtgetrokken. Het
centrale gedeelte van de ankerplaats en een deel van de valleien van de
Wamp en de Rodenloop kreeg haar huidige vorm door de
landbouwactiviteiten in de 19de eeuw. Nog steeds 'omhelzen' de Wamp en
de Rodenloop met bijhorende vallei dit landschap. Daarnaast is er het
mooi bewaarde drevenpatroon, dat vertrekkend vanaf de priorij, naar de
vier windrichtingen uitstraalt en zo de centrale ligging van de priorij
benadrukt. Als resultaat verkrijgen we een esthetisch aantrekkelijk
coulisselandschap. Ook op natuurwetenschappelijk gebied vertegenwoordigt
deze ankerplaats een belangrijke waarde. Het valleigebied van de
Rodeloop, waar men een typische beekdalvegetatie terugvindt, speelt
hierin een cruciale rol. Een complex van natte hooilanden, vochtige
heide en struweel, naast drogere plaatsen met naald- of loofhout zijn
het resultaat van een variatie aan abiotische condities. Dankzij de
diversiteit in structuur is dit gebied tevens zeer geschikt voor
verschillende diersoorten: vooral vogels, maar ook zoogdieren,
amfibieën, reptielen, en talrijke vlinders en libellen vinden hier
geschikt habitat. De boscomplexen ten noordoosten van de priorij en deze
langsheen de Wamp dragen eveneens bij tot de natuurwetenschappelijke
waarde van de ankerplaats en hebben vooral voor de avifauna een
belangrijke waarde. Met de aanleg van de autosnelweg E34
Antwerpen-Eindhoven werden het landschap en het drevenpatroon van de
priorij van Corsendonk ruimtelijk doorsneden; de visuele relatie bleef
gelukkig bewaard. Toch moet deze harde barrière doorheen het gebied
worden aanzien als een onherstelbare landschapswonde. Verspreide
atypische bewoning in het gebied moet ingepast blijven in het landschap,
teneinde het karakter van het geheel niet te verstoren.
