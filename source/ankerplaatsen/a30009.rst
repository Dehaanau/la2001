Schuddebeurze
=============

:Ankerplaats ID: A30009




A.TEKSTUELE Omschrijving
------------

Deze ankerplaats ligt ten oosten van Lombardsijde (gem. Middelkerke)
en ten zuiden van Westende (gem. Middelkerke). Het knaal
Plassendale-Nieuwpoort vormt de zuidelijke grens. In deze ankerplaats
ligt een overgangszone tussen duinen en polders die echter
landschappelijk beperkt tot uiting komt. Het noordwestelijke zandige
gedeelte was vroeger een binnenduinencomplex dat zich na de
Duinkerke-I-transgressie heeft gevormd. Deze duinen zijn lang beïnvloed
geweest door erosie en begrazing, én worden omwille van hun licht
golvend karakter "kopjesduinen" genoemd. In dit gebied kwam en komt
heidevegetatie en schrale graslandvegetatie voor door de begrazing en
door de voedselarme ontkalkte ondergrond (zoals in de veldgebieden).
Deze oude duinen kunnen als historisch permanent grasland bestempeld
worden. De westelijke graslanden vlakbij Lombardsijde kennen nog enkele
knotbomenrijen. Het zuidelijke gedeelte behoort tot de polders en ligt
frequent onder akkerland. Hier zorgen talrijke sloten en grachtjes met
rietbegroeiing voor de afwatering van het gebied. De Schuddebeurzebeek
is de voornaamste afwateringsader voor het gehele gebied. Geheel het
gebied vertoont microrelïef dat te wijten is aan bominslagen van
voornamelijk WOI, aan vergravingen en afgravingen,… De Duitsers hebben
hier tijdens WOII een verdedigingslinie gebouwd met bunkers,
loopgrachten en munitiedepots. Het gebied wordt eveneens gekenmerkt door
een lage bebouwingsdichtheid. De weinige bebouwing komt verspreid voor
en bestaat uit enkele grote hoeves (vb. de beide Bamburghoeves) en
enkele kleinere woningen van minder belang. De schuur van de kleine
Bamburghoeve valt enorm op in het landschap door zijn grootte en de rode
deuren, luiken en dak. De Bamburghoeve was een "uithoeve" van de
St-Pietersabdij van Oudenburg. Het is een voorbeeld van
wederopbouwarchitectuur. In het zuiden grenst deze ankerplaats aan het
kanaal Plassendale-Nieuwpoort dat geaccentueerd wordt door een bomenrij
op de talud van de dijk. In het noorden grenst ze aan de bebouwing van
Lombardsijde en Westende. Het moet vermeden worden dat deze bebouwing
zich zou uitbreiden in de ankerplaats. Ten westen vormt een
alleenstaande windturbine een storend element voor het landschap. Door
het uitgesproken open karakter van het landschap heeft men een wijds
zicht op de omgeving en kan men de bebouwing langs de zee richting
Middelkerke zien. 



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


Open binnenduinlandschap met golvende graslanden. Relicten van oude
heidevegetatie aanwezig, vrijwel uniek aan de Belgische kust.

Historische waarde
~~~~~~~~~~~~~~~~~~


Relicten oude heidevegetatie komen overeen met de aanwezigheid van
kleine heidegebiedjes op de kaart van Ferraris. Boterdijk als restant
van bedijking.

Esthetische waarde
~~~~~~~~~~~~~~~~~~

Zicht op bunkers en historische hoeves. Wijds
zicht in noordoostelijke richting (kust). Kleine graslandpercelen met
microreliëf omzoomd door rietkragen.


Sociaal-culturele waarde:



Bamburghoeve als voobeeld van
wederopbouwarchitectuur.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

De windturbine ten zuiden van Lombardsijde vormt een blikvanger voor
het gebied. De Boterdijk met bomenrij vormt een visuele grens van de
ankerplaats. De beide Bamburghoeves vallen in dit open en vlakke
landschap sterk op door de felle kleuren van deuren en ramen, én door de
grootte van de schuur bij de kleine Bamburghoeve.



C.LANDSCHAPSELEMENTEN EN OPBOUWENDE ONDERDELEN
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


*Microreliëf:**

 * microreliëf


*Macroreliëf:**

 * kustduin

kopjesduinen

*Hydrografische Elementen:**

 * beek


o.a. Schuddebeurzebeek

Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

*Landbouwkundig erfgoed:**

 * hoeve
 * schuur


Kleine Bamburghoeve: enorme schuur (blikvanger door rode poorten)

*Militair erfgoed:**

 * bunker



Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

*Waterbouwkundige infrastructuur:**

 * kanaal
 * dijk
 * grachtenstelsel


kanaal Plassendale-Nieuwpoort met boterdijk

Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

*Lijnvormige elementen:**

 * bomenrij
 * knotbomenrij

rietkragen in grachten; bomenrij langs kanaal begrenst gebied

*Kunstmatige waters:**

 * poel


*Topografie:**

 * onregelmatig



Opmerkingen en knelpunten
~~~~~~~~~~~~~~~~~~~~~~~~~


Ten zuidwesten van de ankerplaats staat een grote windturbine opgesteld.
Dit is een blikvanger en is eerder storend in het landschap. Rond de
vijvers in het noorden van de ankerplaats is een groenscherm geplaatst.
Dit groenscherm belemmert het zicht in dit vrij open landschap. Vijvers
passen hier eigenlijk niet waardoor dit groenscherm een oplossing vormt
om dit af te schermen. In noordoostelijke richting ziet men de gebouwen
(vooral appartementen) van Middelkerke. Verdere uitbreiding van
bebouwing vanuit Lombardsijde en Westende bedreigen dit gebied. Enkel
rond de hoeves staan enkele (knot)bomen. Het zicht op de Kleine
Bamburghoeve dient gevrijwaard evenals de hoeve zelf.
