Sint-Wivina-abdij en Wolfsputten
================================

Anker ID: A20025
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel

**Hydrografische\_Elementen:**

 * waterloop
 * beek
 * vallei

 
**Moerassige gronden:**

 * moeras

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park
 * hof

 
**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteel
 * toren
 * muur
 * kasteelgracht

 
**Landbouwkundig erfgoed:**

 * hoeve
 * schuur
 * stal
 * wagenhuis

 
**Kerkelijk erfgoed:**

 * abdij

 
**Archeologische elementen:**
Opgravingen waterburcht Dilbeek

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Waterbouwkundige\_infrastructuur:**

 * grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep

 
**Lijnvormige elementen:**

 * bomenrij

**Kunstmatige waters:**

 * poel
 * vijver

 
**Bos:**

 * loof
 * broek

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Bebouwing nabij de kern van Dilbeek (Westrand). Ten zuiden van de
Sint-Wivina-abdij wordt het gebied doorsneden door de spoorlijn
Brussel-Denderleeuw en een verbindingsweg naar Sint-Agatha-Berchem.

--------------

B.landschapswaarden
-------------------

 Wetenschappelijke waarde:
Wolfsputten is een gebied met verschillende biotopen dat een grote
biologische waarde heeft met een aantal zeldzame planten. Het park van
de abdij heeft een bijzondere dendrologische waarde. Het Sint-Alenapark
heeft bijzonder dendrologisch belang.
Historische waarde:
De Wolfsputten vinden hun ontstaan in de steengroeven van Lediaanse
kalkzandsteen, waaruit een groot gedeelte van de Brusselse gotiek werd
geput. De Benedictinessenabdij Sint-Wivina werd na de opheffing in 1796
gedeeltelijk gesloopt; in de 19de eeuw werd een landschappelijk met - in
het kader van de 'herkerstening' van het abdijdomein door de Broeders
van de Chritsleijke Scholen - een evocatie van de abdijkerk op de
funderingen in "groene gotiek", een 'gotisch' gewelf gevormd door
speciaal gesnoeide witte esdoorns. Het Sint-Alenapark laat minstens drie
historische lagen zien: 1° de feodale site met hooghof-neerhof-structuur
en de nog bestaande toren; 2° het 19de-eeuwse landschappelijke park; 3°
sporen van tuinaanleg uit het interbellum.
Esthetische waarde: De Sint-Wivina-abdij wordt omgeven door een
aantrekkelijk park; de schoonheid Wolfsputten houdt vooral verband met
de steile hellingen, soms met hagen en bomenrijen.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Deze ankerplaats strekt zich uit ten noorden van Dilbeek en omvat het
Sint-Alenapark, de Wolfsputten en de Sint-Wivina-abdij. De
Benedictinessenabdij Sint-Wivina werd aanvankelijk omstreeks 1125
gesticht als priorij afhankelijk van de abdij van Affligem, in 1548 werd
ze verheven tot zelfstandige abdij. Bij de stichting bestond de
onmiddellijke omgeving uit bossen. Ze werd totaal verwoest gedurende de
godsdienstoorlogen, vanaf 1598 langzaam heropgebouwd. Tijdens de 18de
eeuw kende de abdij een nieuwe bloeiperiode met de bouw van een nieuw
classicistisch geïnspireerd poortgebouw, een priesterhuis in
roccoco-stijl en een pachthof, dat later meermaals verbouwd werd. De
abdij werd in 1794 gedurende het Frans bewind opgeheven, verkocht en
grotendeels gesloopt in de 19de eeuw. Het complex omvat nog een aantal
waardevolle abdijgebouwen: de 18de-eeuwse constructies bleven bestaan
evenals de infirmerie, die bij de vijver gelegen is en tevens het oudste
nog resterende gebouw is. Ze werd in 1660 gebouwd in traditionele bak-
en zandsteenstijl. Van een aantal gesloopte gebouwen zijn de fundamenten
terug blootgelegd. Het ongeveer 13 ha grote domein, waarvan de
afbakening doorheen de eeuwen dezelfde bleef, bevat nog alle typische
ingrediënten van een kloostertuin: boomgaard, moestuin, serres en een
visvijver, die samen met de Molenbeek de zuidgrens vormt. In de zone van
de gesloopte gebouwen werd nadien een park aangelegd met een rechte laan
getraceerd op het poortgebouw als hoofdas.Er is een nog duidelijk
herkenbare historische kern die langs noordelijke zijde nog een weinig
veranderde landelijke omgeving heeft in het brongebied van de Molenbeek.
Ook de afbakening van het domein met park, moestuin, boomgaard en
vijver: een hoge met steunberen gestutte bakstenen omheiningsmuur bleeft
intakt bewaard. De gebouwen zijn als monument beschermd, het domein zelf
als dorpsgezicht. De Wolfsputten danken hun ontstaan aan de ontginning
van de kalkhoudende, fijnkorrelige Lediaan zandsteen. Wolfsputten is een
gebied met verschillende biotopen dat een grote biologische waarde heeft
met een aantal zeldzame planten. Het ligt tegen de historische kern van
Dilbeek aan. Wolfsputten bestond op het einde van de 18de eeuw uit een
langgerekt vochtig loofbos, gaande van de dorpskom van Dilbeek tot de
Sint-Wivina-abdij te Groot Bijgaarden. Dit bosareaal is in het midden
van de 19de eeuw volledig verdwenen, er zijn enkel kleine restbosjes in
de 3 zuidelijk gelegen brongebieden. De vochtige graslanden langsheen de
beek zijn behouden gebleven, terwijl de rest bestaat uit weiden en
landbouwgronden met uitzondering van de steilste delen die recent terug
bebost zijn geworden. De bodems van de valleien bestaan vooral uit
vochtige tot zeer natte leem- en zandleemgronden, de flanken van de
dalen zijn bedekt met leemgronden. Op bepaalde plaatsen ligt een
kleisubstraat op geringe diepte, hetgeen aanleiding geeft tot het
stagneren van water. Het gebied telt talrijk bronnen, aan de westkant
ligt de Smissenboswaterloop en het Hof te Hongersveld, een voormalige
aanhorigheid van de Sint-Wivina-abdij. Het is een gesloten hoeve uit de
18de eeuw, de gebouwen staan in een los verband gegroepeerd rondom een
geplaveide binnenplaats, een sedert 1963 afgebroken langsschuur is door
een hedendaagse constructie vervangen. Ten zuiden van de Wolfsputten
ligt het Sint-Alenapark met de Sint-Alenatoren, een overblijfsel van een
waterburcht die vermoedelijk teruggaat tot in de 13de eeuw. In het begin
van de 18de eeuw werden drie van de oorspronkelijke vijf torens van het
door brand vernielde versterkte kasteel gesloopt, de twee overige werden
geïntegreerd in een nieuwbouw. In dezelfde periode werd tegen de
terreinhelling een pittoresk park aangelegd, dat door middel van een
beukendreef met de kerk verbonden werd. Momenteel is het als
gemeentepark ingericht. Op het einde van de 18de eeuw werden de resten
van het oude kasteel, op de Sint-Alenatoren na, gesloopt. Momenteel is
het een ronde bakstenen toren, afgedekt met een kegeldak en ingeplant op
een eiland temidden van een vijver. Een smeedijzeren brug verleent
toegang tot het eilandje. Op de tegenoverliggende helling, ten noorden
van de ringwal, werd in 1862 een nieuw ecclectisch kasteel gebouwd naar
een ontwerp van architect J.P. Cluysenaer. Momenteel is het in gebruik
als gemeentehuis van Dilbeek. Alles in het kasteel staat in functie van
de tijdsindeling: 365 vensters, 12 torens, 52 deuren en 7 trappen. Vlak
bij de parkingang verschenen een pachthof (1889) en een wagenhuis met
paardenstallen, beide recent sterk verbouwd. Bij opgravingen werden
fragmenten van de funderingen van de oude waterburcht blootgelegd.
