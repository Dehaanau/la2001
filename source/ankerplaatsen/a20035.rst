Goede Lucht, Ter Kluizen en Waterloos Veld
==========================================

Anker ID: A20035
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * macroreliëf
 * heuvel

**Hydrografische\_Elementen:**

 * waterloop
 * beek
 * vallei

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park
 * hof

 
**Kastelen, landgoederen en aanhorigheden:**

 * kasteel
 * toren
 * orangerie
 * boswachterswoning
 * muur

 
**Landbouwkundig erfgoed:**

 * hoeve
 * schuur
 * stal
 * wagenhuis

 
**Kerkelijk erfgoed:**

 * kapel

 
**Archeologische elementen:**
neolithische vondsten

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad

 
**Spoorweg:**

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep

 
**Lijnvormige elementen:**

 * dreef
 * bomenrij

**Kunstmatige waters:**

 * vijver

 
**Typische landbouwteelten:**

 * hoogstam

 
**Bos:**

 * naald
 * loof

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing aan de westelijke rand. Een spoorlijn doorsnijdt
oostelijk deel.

--------------

B.landschapswaarden
-------------------

 Wetenschappelijke waarde:
Het kasteeldomein van Revelingen heeft een grote dendrologische
waarde; sommige gedeelten van het Revelingen domein en de vallei van de
Kwede Beek zijn eveneens botanisch waardevol.
Historische waarde:
In 1399 werd hier de Priorij Ter kluizen opgericht toen het
Zoniënwoud nog tot hier reikte. In 1456 werd het door een brand verwoest
en niet meer opgebouwd. Dit deel van het Zoniënwoud werd in 1836 gerooid
door een suikerrafinaderij en nadien gebruikt voor de bietenteelt. De
imposante Sint-Gertrudishoeve dateert ook van deze periode. Deze zone is
vrijwel niet gewijzigd na de rooiing van dit deel van het Zoniënwoud. De
Waterloose Velden werden vanaf 1900 nagenoeg volledig ingenomen door
verkavelingen. Het domein Revelingen is een deel van het Zoniënwoud dat
rond 1850 werd ge-landscaped; J.P. Cluysenaer ontwierp het kasteel en de
hoeve; een uniek voorbeeld van een bospark..
Esthetische waarde: Een open kouterlandschap met vergezichten. Het
kasteel en de kasteelhoeve van Revelingen vormen een stijlvol geheel in
een bospark met diep ingesneden dalen en mooie vista's.
Sociaal-culturele waarde :
Ruimtelijk-structurerende waarde:
 

--------------

C.TEKSTUELE Omschrijving
------------------------

 Deze ankerplaats is gelegen ten zuiden van Sint-Genesius-Rode, tussen
Zevenborren en het Zoniënwoud. Het gebied is langs alle kanten door
bewoning ingesloten, ten zuiden ligt de residentiële zone van Waterloo.
Het domein van het kasteel van Revelingen ligt in het westelijk deel van
het gebied. Het zuidoostelijk deel heeft een agrarisch karakter. De
omgeving het Kasteel van Revelingen en het Elzenbos zijn bosgebieden,
voor het overige gaat het om een open landschap met akkerland en een
aantal lijnvormige strukturen, met name dreven, en een aantal beboste
perceeltjes tussen de akkers. Het is een relatief hoog gelegen heuvelend
gebied met een aantal holle wegen en taluds. In het noorden, nabij het
Hof ten Hout, stroomt de Kwadebeek. Er zijn nog restanten van
boomgaarden nabij de Sint-Gertrudishoeve. In deze streek werden
Neolithische vondsten genoteerd. In 1399 werd hier de Priorij Ter
kluizen opgericht toen het Zoniënwoud nog tot hier reikte. In 1456 werd
het door een brand verwoest en niet meer opgebouwd. Dit deel van het
Zoniënwoud werd in 1836 gerooid door een suikerrafinaderij en nadien
gebruikt voor de bietenteelt. Ten oosten van de spoorlijn
Brussel-Charleroi, die een deel van het omschreven gebied doorkruist,
ligt de gesloten Sint-Annahoeve, volgens sommige bronnen een afsplitsing
van de Landsrodehoeve en daterend van ca. 1850. Naast deze hoeve ligt de
Sint-Annakapel De Revelingen is een deel van het Zoniënwoud dat tot 1835
aan de rand van Sint-Genesius-Rode reikte. Het is een uitgestrekt
domein, aangelegd in het midden van de 19de eeuw op een kort voordien
voor bietenteelt gerooid deel van het Zoniënwoud en waarbij een kasteel,
een oranjerie en een kasteelhoeve horen. De oudste kern is een aangepast
laat-classicistisch boswachtershuis, gebouwd einde 18de of begin 19de
eeuw. Het werd ca. 1851 naar het zuiden toe vergroot volgens de plannen
van architect J.P.Cluysenaar, ca. 1870 werd het naar het noorden toe
vergroot. Ten zuidoosten ervan staat een oranjerie met een wagenhuis en
een hoektoren, eveneens opgetrokken naar plannen van Cluysenaer. Langs
de steenweg naar Eigenbrakel ligt de kasteelhoeve, eveneens van de hand
van Cluysenaer. Tegen de oostvleugel ervan leunt achteraan de
conciërgerie. De kasteelhoeve en de stallingen van Revelingen vormen een
stijlvol geheel. De imposante Sint-Gertrudishoeve is eveneens een
ontwerp van Cluysenaer en dateert vermoedelijk uit dezelfde periode. Het
is een half-gesloten hoeve met een duivenpoort, gevat tussen de
omheiningsmuur. De hoeve ligt als beeldbepalend element temidden de
velden. Deze zone is vrijwel niet gewijzigd na de rooiing van dit deel
van het Zoniënwoud. De Waterloose Velden werden vanaf 1900 nagenoeg
volledig ingenomen door verkavelingen.
