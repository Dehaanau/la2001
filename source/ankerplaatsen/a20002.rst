Amelgem - Ossel
===============

:Ankerplaats ID: A20002




Omschrijving
------------

Deze ankerplaats ligt ten westen van Meise en sluit aan bij de
ankerplaats Nationale Plantentuin van Meise. Het gaat om een ongerept
abdijdomein dat op een unieke manier qua structuur, omvang en functie
bewaard is gebleven rond zijn drie polen, de kapel, en de twee hoeves.
Oorspronkelijk zou het ontstaan zijn uit een oude hoeve van rond 350.
Amelgem behield doorheen de eeuwen heen zijn oorspronkelijke eenheid en
structuur. Het heeft eenGallo-Romeinse oorsprong, maar was in de 4de
eeuw eigendom van de Frankische stamhouder Amalhari. Amelgem is immers
een plaatsnaam vanFrankische oorsprong. In de loop van de 12de en 13de
eeuw werd het domein eigendom van de Nortertijnenabdij van Grimbergen.
De kapel van Amelgem was tot 1287 een zelfstandige parochiekerk. In die
tijd werd het domein geëxploiteerd vanuit het "Hof te Amelgem", nu Groot
Amelgem. Tot de 12de eeuw bestond Amelgem uit twee kernen maar in 1246
werd alles samengevoegd, huidig klein Amelgem is pas omstreeks 1690
ontstaan. De landschappelijke structuren zijn al ruim vijfhonderd jaar
niet meer gewijzigd. Het gebied van Amelgem tot Ossel heeft een nog
grotendeels ongerept landelijk karakter met contrasten tussen open
kouters en diep ingesneden colluviale dalen van de Hammervonnisbeek en
de Molenbeek. Het vormt een ongerepte visuele eenheid die de intrinsieke
waarde van de in het gebied gelegen monumenten nog versterkt. Op de
heuvelrug die de waterscheiding vormt tussen het Zennebekken en het
Rupelbekken wordt een Romeinse heerbaan gesitueerd. De beekdalen zijn
zeer drassig en vaak bebost, soms worden ze door afgetekende taluds
begrensd. Holle wegen komen slechts zeer fragmentair voor. Talrijke
bronnen kunnen in hun omgeving gesitueerd worden. Op de heuvelruggen
komen verspreide bosjes en boemnrijen voor. Toponiemen zoals Foksenberg
en Kapellenhoek wijzen zowel op landschappelijke als historische
elementen Groot Amelgem en Klein Amelgem vormen een uniek voorbeeld van
een ontdubbeling van een landbouwbedrijf op het einde van de 17de eeuw,
zonder evenwel van eigenaar te veranderen. De abdij van Grimbergen bleef
namelijk eigenaar van beide pachthoven. De opsplitsing was het gevolg
van de gewijzigde landbouwmethoden, meer bepaald het verlaten van het
drieslagstelsel. In het westelijk deel liggen nabij de Molenbeek het
kasteel van Ossel en het Hagenkasteel. Nabij het Hagenkasteel ligt een
vijver in de vallei van de Molenbeek. Het kasteel van Ossel was
aanvankelijk een 17de-eeuwse hoeve, in het begin van de 18de eeuw
ingericht als "speelhuys". In het midden van de 19de eeuw wordt het
opnieuw verbouwd o.a; door architect Schadde. In 1884 wordt een park in
Engelse stijl aangelegd naar een ontwerp van Keilig. Op de hedendaagse
kaart is nog een grillig wegenpatroon herkenbaar. In het oostelijk deel
liggen diverse hoeven, waaronder de Duivelschuur alsook de oude molen
van Amelgem. Ten noorden van Brussegem ligt in het gehucht Vijlst de
barokke Sint-Annakapel, gebouwd in 1700. Deze éénbeukige kapel werd
vergroot in 1782 en ligt aan een kruispunt van wegen. In de nabijheid
ligt ook het kasteel Wolvendaal. De hoeven Groot Amelgem en Klein
Amelgem zijn als monument beschermd, evenals de kapel van
Onze-Lieve-Vrouw-Geboorte en de Sint-Annakapel.



Landschapswaarden
-----------------


Historische waarde
~~~~~~~~~~~~~~~~~~


Amelgem, van Gallo-Romeinse oorsprong, behield doorheen de eeuwen
heen haar oorspronkelijke eenheid en driepolige structuur: kapel en twee
hoeves. In de 12de en 13de eeuw werd het eigendom van de
Nortertijnenabdij van Grimbergen.

Esthetische waarde
~~~~~~~~~~~~~~~~~~

Het gebied heeft een nog grotendeels ongerept
landelijk karakter, met contrasten tussen de open kouters en de diep
ingesneden colluviale dalen en met vergezichten (ook op de Brusselse
rand) vanaf de Heerbaan.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


*Microreliëf:**

 * microreliëf
 * talud


*Macroreliëf:**

 * macroreliëf
 * heuvel
 * holle weg

*Hydrografische Elementen:**

 * waterloop
 * beek
 * vallei


*Moerassige gronden:**

 * moeras



Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

*Koeren en hovingen:**

 * tuin
 * park


*Nederzettingspatronen:**

 * nederzettingspatroon
 * gehucht

*Kastelen, landgoederen en aanhorigheden:**

 * kasteel
 * omheining


*Landbouwkundig erfgoed:**

 * hoeve
 * schuur
 * stal
 * wagenhuis


*Molens:**

 * watermolen


*Kerkelijk erfgoed:**

 * kerk
 * kapel



Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

*Wegenis:**

 * weg
 * pad
 * Romeinse weg



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

*Puntvormige elementen:**

 * bomengroep


*Lijnvormige elementen:**

 * bomenrij

*Kunstmatige waters:**

 * vijver


*Historisch stabiel landgebruik:**

 * kouters


*Bos:**

 * loof
 * broek



Opmerkingen en knelpunten
~~~~~~~~~~~~~~~~~~~~~~~~~


Verspreide bebouwing nabij Ossel in de omgeving van de kastelen en het
gehucht Heide, ook tussen Groot-Amelgem en de naburige Nationale
Plantentuin van Meise.
