Hallerbos
=========

:Ankerplaats ID: A20032





Omschrijving
------------

Het Hallerbos is gelegen ten zuiden van Dworp en ten zuidoosten van
Halle. Het is een restant van het zogenaamde grote kolenwoud en vormde
één geheel tesamen met het Lembeekbos en het Zoniënwoud, waarvan het
twee eeuwen geleden afgesplitst werd. Het terrein is sterk heuvelend,
waardoor markante terreinovergangen voorkomen met holle wegen en taluds.
Het was eeuwenlang eigendom van adellijke families, sinds 1649 van de
familie Arenbergs, zoals ook het Edingenbos en het bos van Strihoux.
Vanaf het begin van de 19de eeuw ontwikkelde zich ten westen van het
Kapittelbos, het noordelijk deel van het Hallerbos, een nieuwe woonkern.
De vorm van inplanting van de bewoning langsheen de weg midden het
vroegere bos wijst op een ontginningsproject uit het begin van de 19de
eeuw dat nadien niet verder is uitgevoerd. Tijdens de eerste
wereldoorlog werd het gehele bos gerooid, enkel de jonge bomen bleven
staan. Na de oorlog werd het bos staatseigendom en werd het in 1932
herbebost, de meeste bomen zijn dus niet ouder dan 70 jaar. Door zijn
semi-permanent karakter heeft het een grote rijkdom aan fauna en flora.
Het Hallerbos heeft een zeer grote variatie bomen hoewel ze voor het
grootse deel uit eiken en beuk bestaat. Het is een mooi bos met heel wat
ondergroei die voor heel wat variatie zorgt. Begin mei kleuren duizenden
hyacinten de bodem van het Hallerbos blauw. Delen van het bos worden
aangeduid met toponiemen zoals Kluisberg, Pipaanshoek en Tranendal. In
het noordoostelijk deel ligt het gehucht Keldergat. Een deel van het
Hallerbos werd van het complex afgezonderd door de aanleg van de
autosnelweg Brussel-Mons. Ten noorden ervan ligt de bebouwde
agglomeratie van Dworp. Het omvat een viertal diep uitgesneden en
noord-zuid georiënteerde valleien met ondermeer de Steenputbeek, de
Rulroheidebeek en de Zoniënbosbeek. In het bos komen nog een aantal
klassieke strukturen voor die aan parkaanleg herinneren evenals in het
zuidelijk deel een stervormig wegenpatroon, dat vermoedelijk pas op het
einde van de 19de eeuw aangelegd werd.



Landschapswaarden
-----------------

Wetenschappelijke waarde:
~~~~~~~~~~~~~~~~~~~~~~~~~

Het bos herbergt een rijke fauna en flora, voioral in debrongebieden
en beekvalleitjes. Het heeft ook dendrologische waarde.

Historische waarde:
~~~~~~~~~~~~~~~~~~~

Het is een restant van het grote kolenwoud maar het werd na Ferraris
gesplitst van het Zoniënwoud. Het was eeuwenlang eigendom van de adel,
sinds 1652 van de familie Arenberg. Na Ferraris ontwikkelde zich ten
westen van het kapittelbos een nieuwe concentratie bewoning. De vorm van
inplanting van de bewoning langsheen de weg midden het vroegere bos
wijst op een ontginningproject van begin vorige eeuw dat nadien niet
verder is uitgegroeid. Tijdens de eerste wereldoorlog rooide het Duitse
leger het gehele bos, enkel de jonge bomen bleven staan. Na de oorlog
werd het bos staatseigendom en werd het in 1932 herbebost, de meeste
bossen zijn dus niet ouder dan 70 jaar.

Esthetische waarde:
~~~~~~~~~~~~~~~~~~~

Een mooi bos met heel wat ondergroei dat voor
heel wat variatie zorgt. Begin mei kleuren duizenden hyacinten de bodem
van het Hallerbos blauw.




A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * markante terreinovergang
 * holle weg

**Hydrografische Elementen:**

 * waterloop
 * beek
 * vallei


**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * bomenrij

**Bos:**

 * naald
 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing vooral op de ruggen tussen de noordelijk gelegen
valleitjes en in het gehucht Keldergat.
