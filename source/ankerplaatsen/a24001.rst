Steenhault
==========

:Ankerplaats ID: A24001




Omschrijving
------------

Het kasteel van Steenhault ligt ten zuiden van het gehucht Steenhout,
tussen Denderwindeke en Vollezele. Het grote domein omvat een park, een
neerhof, een waterkasteel en een kasteelhoeve. De kern van het neerhof
gaat terug tot in de 17de eeuw, het werd aangepast in de 18de en
vergroot in de 19de eeuw. Het bestaat uit een U-vormige vleugel met
ringgracht en een stenen brug. Het gebouw wordt geflankeerd door twee
hoge, ronde hoektorentjes met kegeldak.. Tussen het neerhof en het
kasteel ligt een ruim ereplein. Het waterkasteel zelf dateert eveneens
uit het begin van de 17de eeuw en kende verschillende bouwperiodes. De
vier verdiepingen hoge toren behoort tot de oudste kern. Dit
neo-renaissancekasteel is nog langs drie zijden met water omringd. De
vestinggracht langs de voorzijde werd gedempt, waardoor de ophaalbrug
verdween. In de nabijheid ligt eveneens een oranjerie. Het kasteel is
als monument beschermd. De kasteelhoeve bestaat uit een reeks gebouwen,
gelegen rond een ruime geplaveide binnenplaats. Hoewel de oorsprong
teruggaat tot in de 17de eeuw, werden de huidige gebouwen opgericht in
het begin van de 19de eeuw. De karrehuizen zijn buiten het erf gelegen
evenals de ommuurde moestuin. De omgeving van het kasteel werd ingericht
als een landschapspark met een langwerpige vijver die aansluit op de
waterpartij rond het kasteel. Een lange dreef leidt langs de oostzijde
naar het park en de vijver, die grenst aan de provincie Oost-Vlaanderen.
Het zuidelijk deel van dit ongeveer 200 ha groot domein wordt ingenomen
door het Steenhoutbos, dat op de Ferrariskaart vermeld staat als
Kaesterbosch. Hierin komen steile hellingen voor, het hoogste punt ligt
100 meter boven de zeespiegel Aan de zuidrand van Steenhoutbos ligt een
neogotisch kapelletje. De omgeving is rijk aan kleine kapellen. Ten
noorden van het domein ligt het gehucht Steenhout. In de sterk
heuvelende omgeving liggen talrijke gesloten vierkanthoeven. In het open
agrarisch landschap komen nog enkele bomenrijen en taluds voor. Langs de
oostelijke helling stroomt de Steenhoutbeek, die verder de Vlaanderbeek
vervoegt (die van bij de Kongoberg komt). Samen vormen ze de Molenbeek
of Lieferingebeek. Een lange noord-zuid geöriënteerde holle weg verbindt
Steenhout met Zavelberg. 



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


Het park is van dendrologisch belang; in het aansluitende
Steenhaultbos komen interessante voorjaarsvegetaties voor.

Historische waarde
~~~~~~~~~~~~~~~~~~


Het is een waterkasteel met oude kern, dat samen met de aanhorigheden
in de 19de-eeuw een neorenaissancistische face-lift kreeg. Het park werd
heraangelegd in landschappelijk stijl, maar met behoud van talrijke
oude, lineaire structuren.

Esthetische waarde
~~~~~~~~~~~~~~~~~~

Het is een zeer aantrekkelijke site: een
combinatie van oude (soms verminkte) bomen, dreven, een door water
omgeven kasteel, weidelandschappen met oude solitiare bomen en een
beboste helling op de achtergrond.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * holle weg

**Hydrografische Elementen:**

 * waterloop
 * beek
 * vallei



Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


**Nederzettingspatronen:**

 * nederzettingspatroon
 * gehucht

**Kastelen, landgoederen en aanhorigheden:**

 * kasteel
 * toren
 * orangerie
 * muur
 * kasteelgracht


**Landbouwkundig erfgoed:**

 * hoeve
 * schuur
 * stal
 * wagenhuis


**Kerkelijk erfgoed:**

 * kapel



Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * bomenrij

**Kunstmatige waters:**

 * vijver


**Bos:**

 * loof



Opmerkingen en knelpunten
~~~~~~~~~~~~~~~~~~~~~~~~~


Bebouwing in het gehucht Steenhout, talrijke hoeven verspreid in het
landschap.
