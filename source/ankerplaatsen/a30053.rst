Leiemeersen - Kanaal Brugge-Gent
================================

Anker ID: A30053
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * talud

 
valleirand en/of kunstmatig

**Hydrografische\_Elementen:**

 * beek
 * vallei
 * oude rivierarm

 
Zuidleie; Borne-, Merle, Zuiddam- en Geuzenbeek

**Moerassige gronden:**

 * veen

 
in Leiemeersen

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

 * toren
 * landgoed

 
hoeve Blauw Kasteel

**Landbouwkundig erfgoed:**

 * hoeve

 
Blauw Kasteel, Schotsgoed, Grote Linde, en andere

**Militair erfgoed:**

 * bunker
 * motte

 
restanten van mottestructuur en walgracht

**Kerkelijk erfgoed:**

 * kapel

 
bij hoeve Grote Linde

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige\_infrastructuur:**

 * kanaal

 
kanaal Oostende-Gent

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom

 
bij kapel Grote linde

**Lijnvormige elementen:**

 * dreef
 * bomenrij
 * hagen
 * knotbomenrij

langs kanaal; langs perceelsranden, bij hoeves

**Kunstmatige waters:**

 * poel

 
veedrinkpoel

**Historisch stabiel landgebruik:**

 * meersen

 
No

**Bos:**

 * struweel

 
rijshout/tuinbouw

OPMERKINGEN EN KNELPUNTEN
~~~~~~~~~~~~~~~~~~~~~~~~~

De toenemende bebouwing rond Stuivenberg en de lintbebouwing vanuit
Moerbrugge bedreigen de openheid en de natuurlijkheid van het gebied.
Ook de recente uitbreidingen bij landbouwbedrijven en niet-grondgebonden
landbouwbedrijven doen afbreuk aan de gaafheid van de landelijke
omgeving en aan de esthetische waarde van het bouwkundig erfgoed.
Buffering van deze uitbreidingen of bedrijven is aangewezen. De
waterkwaliteit van het kanaal bepaalt in grote mate de flora langs de
oevers en verdient voldoende aandacht gezien de waardevolle flora.

--------------

B.landschapswaarden
-------------------

 Wetenschappelijke waarde:
Het deels bewaard tracé van de Zuidleie waarin de bedding van het
kanaal werd gegraven, verwijst naar het oorspronkelijk hydrografisch en
afwateringsnet tussen Brugge en Gent. De onmiddellijke omgeving van deze
arm kent een rijke en zeldzame flora en fauna dankzij de graduele
overgang van beek naar oevers, dankzij de organische bodemcondities, en
dankzij de hoge grondwaterstand. In de graslanden komen dankzij
hooilandbeheer en begrazing ook zeldzame flora voor. Het kanaal zelf
vormt een belangrijke corridor voor flora en fauna.
Historische waarde:
Het kanaal vormt belangrijk historisch erfgoed als oud
transportkanaal tussen Gent en Oostende uitgegraven in de bedding van
een bestaande beek waarvan nog een restant aanwezig is. De wei- en
hooilanden hebben een historisch permanent karakter door de zeer natte
omstandigheden en sommige hebben door grachten en knotbomenrijen nog een
zeer gaaf voorkomen. Het bouwkundig erfgoed vormt door de gaafheid en de
relatie met de omgeving een belangrijk elementen van het landschap
waarbij enkele door uitzonderlijke elementen opvallen. De bunkers langs
het kanaal getuigen van het strategisch belang van dit kanaal.
Esthetische waarde: Vele landschapsstructuren worden door begroeiing
geaccentueerd in het landschap waarbij het kanaal als belangrijkste
structuur ook het sterkst opvalt door de bomenrij en door de
rietvegetatie. De vele knotbomenrijen bij weilanden, de beekbegeleidende
begroeiing en de dreven geven dit gebied een half gesloten en vrij
natuurlijk karakter. De stroken graslanden aansluitend bij waterlopen
hebben tevens een natuurlijk karakter en benadrukken deze structuren in
het landschap.
Sociaal-culturele waarde :
Ruimtelijk-structurerende waarde:
Het kanaal en zijbeken structureren in belangrijke mate het
landgebruik en zij worden ook visueel geaccentueerd. De spoorwegtalud in
het zuiden vormt een visueel-ruimtelijke begrenzing van de ankerplaats.

--------------

C.TEKSTUELE Omschrijving
------------------------

 Deze ankerplaats ligt langs het kanaal Gent-Oostende ten oosten van
Moerbrugge in de gemeente Oostkamp met een stukje in de gemeente
Beernem. In het zuiden wordt ze door de spoorlijn Brugge-Oostende
begrensd. Het kanaal is gegraven tijdens de 17e eeuw in de loop van
bestaande beken, nl. de Zuidleie (tussen Beernem en Brugge) en de Hoge
Kale (tussen Beernem en Gent) die evenwel tot een verschillend bekken
behoorden. Tevoren had men reeds enkele pogingen ondernomen, maar die
stuitten op protest van de Gentenaars omdat het een bedreiging vormde
voor de Gentse middeleeuwse handelspositie. In de loop der jaren
onderging het kanaal heel wat veranderingen zoals rechttrekkingen en
kalibrering. Momenteel staat aan beide zijden van het kanaal een
opgaande bomenrij die het accentueert in het landschap. In het kanaal
zelf staat langs de oevers verlandingsvegetatie dankzij de vrij
natuurlijke oeverprofielen op sommige plaatsen. Langs de linekeroever is
nog een smal jaagpad aanwezig dat een belangrijke recreatieve functie
vervult. Het kanaal vormt door de gevarieerde biotopen (van water tot
oever) een belangrijke corridor voor flora en fauna. Langs het kanaal
staan enkele bunkers uit WOII die deel uitmaakten van de kustverdediging
van de Atlantikwal als kantonnement of magazijnsite. Zij vormen een
rust- en overwinteringsplaats voor specifieke avifauna. Ook tijdens de
80-jarige oorlog werden langs het kanaal verdedigingswerken aangelegd
waarvan nu nauwelijks of geen resten overblijven. Net ten zuiden van het
kanaal ligt een klein opgehoogd terreintje dat door het kleine
hoogteverschil en door de opslag van struweel opvalt in het landschap.
In het natuurreservaat de Leiemeersen ligt nog een gedeelte van de
oorspronkelijke loop van de Zuidleie. De natte omstandigheden maakten de
vorming van een dunne laag laagveen mogelijk boven alluviale klei. Deze
ondergrond en het gradueel oeverprofiel zorgen voor een zeldzame en
rijke flora (o.a. verlandingsvegetatie) en fauna (vooral avifauna). De
lage bemesting en de kwelinvloeden in het gebied zijn zeer bepalend voor
de aanwezige flora. Vlakbij zijn enkele percelen beplant met rijshout.
Aansluitend bij het kanaal en langs de (zij)beken (de Bornebeek,
Geuzenbeek, Zuiddambeek en Merlebeek) liggen gronden die continu een
hoge grondwaterstand kennen en nog steeds grotendeels als grasland
(hooi- of weiland) met een veedrinkpoel in gebruik zijn. De percelen
worden begrensd door afwateringsgrachten en sommige hebben nog
knotbomenrijen langs de perceelsranden. De grachten vallen op door de
rietvegetatie. De overige percelen liggen onder akkerland. De Bornebeek
heeft nog een natuurlijke kronkelende loop , maar de andere beken zijn
grotendeels recht getrokken. Ze hebben wel nog een gave beekbegeleidende
begroeiing van knotbomen en struiken en worden op die manier visueel
geaccentueerd in het landschap. Langs beide zijden van het kanaal merkt
men parallelle talud op die waarschijnlijk de natuurlijke valleirand van
de Zuidleie vormde of misschien veroorzaakt zijn door uitgraving of door
het storten van uitgegraven materiaal. Parallel aan het kanaal loopt op
elke oever een weg op de hoger gelegen delen. De meeste wegen zijn smal
en sommige zijn niet verhard, enkele vallen op door de dreven. De
ankerplaats herbergt een aantal grotere hoeves die goed bewaard zijn
(sommige met een opperkamer) en weinig verstoord zijn door nieuwbouw.
Hoeve Blauw kasteel en Schotsgoed (met toegangspoort) hebben nog een
restant van een walgracht. Hoeve Blauw kasteel vormde tijdens de
middeleeuwen waarschijnlijk een woontoren die later sterk verbouwd werd
(o.a. toevoeging van een torentje). Bij hoeve Grote Linde staat aan de
toegangsweg een kapelleke met een merkwaardige lindeboom erbij. Nabij de
spoorlijn rond Stuivenberg staat ook nog een kleine hoeve bestaande uit
verschillende aparte gebouwen met een boomgaard, omringd door een haag.
Het talud van de spoorwegbedding vormt door zijn hoogte en door de
houtige begroeiing een visuele begrenzing van de ankerplaats. Het
landschap heeft een half open karakter waarbij de opgaande bomenrij
langs het kanaal een visuele begrenzing vormt van de beide oevers.
Talrijke structuren zoals beken, grachten, perceelsranden, … worden
benadrukt door kleine landschapselementen.
