Bedevaartsoord van Scherpenheuvel
=================================

:Ankerplaats ID: A20054




A.TEKSTUELE Omschrijving
------------

Scherpenheuvel is gelegen op een heuvelrug in het noordelijke Hageland
tussen Aarschot en Diest. Het is een "nieuwe stad", gesticht door de
aartshertogen Albrecht en Isabella, met een stervormige, heptagonale
plattegrond, oorspronkelijk verdedigd door zeven bastions en voorzien
van drie stadspoorten op de wegen naar Zichem, Leuven en Diest. Centraal
staat de O.L.Vrouwbasiliek, die door haar ligging op een heuveltop tot
ver in de omtrek zichtbaar is. Een miraculeus O.L.Vrouwbeeld,
oorspronkelijk volgens de legende opgehangen aan een eik en dat vanaf de
14de eeuw vereerd wordt, ligt aan de oorsprong van deze bedevaartskerk.
Ze werd in opdracht van de aartshertogen ontworpen door Wenceslas
Cobergher en ingeplant in het midden van de stad. Het stratenplan is
langs de westelijke zijde volledig door het veelhoekige patroon van het
plein rond de basiliek bepaald. Een deel van de steenweg naar Aarschot
werd in de omschrijving opgenomen omwille van het prachtige vergezicht
op de basiliek. De kerk heeft een symbolische zevenhoekige plattegrond
met een overkoepeld centraal volume, geflankeerd door zes lagere
kapellen en een portaal. Het geheel is beïnvloed door de Romeinse
hoog-renaissance met reeds doorgedreven barokke vormen. De oostertoren
wordt als een storend vertikaliserend element ervaren. Het is nog steeds
een druk bezocht bedevaartsoord, dat pas in de 19de eeuw echt populair
geworden was. Ten oosten van de basiliek liggen overblijfselen van het
voormalige, in 1624 gestichte Oratorianenklooster met ondermeer een deel
van de voormalige kloostergang, een merkwaardige onderaardse gaanderij.
Op een hellend en bebost terrein met taluds bevinden zich de staties van
een monumentale kruisweg, eveneens toegeschreven aan W. Cobergher. In de
omgeving zijn een aantal gebouwen uit de 17de eeuw bewaard gebleven.
Hierbij kan melding gemaakt worden van een ruime en fraaie
renaissancewoning van ca. 1600, het zogenaamde 'Huis der Aartshertogen.
Ten oosten van de de stadskern ligt een heuvelend agrarisch gebied van
waar men een prachtig uitzicht heeft op de omgeving van de basiliek. 



Landschapswaarden
-----------------



Historische waarde:
~~~~~~~~~~~~~~~~~~~


Het bedevaartsoord illustreert op treffende wijze verschillende
historische lagen: 1° de vóórchristelijke verering van natuurfenomenen,
i.c. een zomereik; 2° de middeleeuwse kerstening van heidense symbolen
(verschijning Maria); 3° de recuperatiebeweging in het kader van de
contrareformatie en de affirmatie van het vorstelijk gezag. Deze laatste
fase bracht een merkwaardige, bijna utopische stedenbouwkundige
vormgeving voort: een zevenhoekige, bastionachtige structuur, waarvan de
bedevaartskerk, naar ontwerp van W. Cobergher het middelpunt vormt. Het
huidige plantsoen rond de basiliek werd ontworpen en aangelegd door de
bekende firma Gebroeders Michiels uit Scherpenheuvel.

Esthetische waarde:
~~~~~~~~~~~~~~~~~~~

De schoonheid is vooral te danken aan de met
groen omgeven basiliek, een bescheiden maar kwalitatief hoogstand
voorbeeld van kerkelmijke barokarchitectuur.


Sociaal-culturele waarde:
~~~~~~~~~~~~~~~~~~~~~~~~


Populair bedevaartsoord.



C.LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * steilrand

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


**Nederzettingspatronen:**

 * nederzettingspatroon
 * plein

**Bouwkundig erfgoed:**

 * (heren)woning


**Kerkelijk erfgoed:**

 * kerk
 * kapel
 * klooster



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep



OPMERKINGEN EN KNELPUNTEN
~~~~~~~~~~~~~~~~~~~~~~~~

Het gaat hier specifiek om een bebouwde historische stadskern.
