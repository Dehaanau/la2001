Kolonie Merksplas
=================

Anker ID: A10012
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud

 
**Macroreliëf:**

 * landduin

**Moerassige gronden:**

 * ven

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Bouwkundig erfgoed:**

 * (heren)woning

 
personeelswoningen

**Landbouwkundig erfgoed:**

 * hoeve
 * stal

 
750m² aan aardappelkelders

**Kerkelijk erfgoed:**

 * kerk

 
kerkhof

 **Archeologische elementen:**
prehistorische bewoning en grafheuvels

 **Andere:**
strafinrichting, schoolgebouw, werkplaatsen, oude steenbakkerij,
wachttorentje

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg

 
rastervormig wegenpatroon

**Waterbouwkundige\_infrastructuur:**

 * grachtenstelsel

 
ringgracht

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * houtkant

**Historisch stabiel landgebruik:**

 * heide

 
**Bos:**

 * naald
 * loof
 * hooghout
 * struweel

 
**Andere:**
ontginningsputten

OPMERKINGEN EN KNELPUNTEN
~~~~~~~~~~~~~~~~~~~~~~~~~

Belangrijke knelpunten zijn de aanwezigheid van een stortplaats van de
PIDPA en ernstige historische bodemvervuiling. Verder komen in het
domein nog een aantal storende gebouwen voor, m.n. recent toegevoegde
loodsen.

--------------

B.landschapswaarden
-------------------

 Wetenschappelijke waarde:
Door de uitgestrektheid van het domein en de grote verscheidenheid
aan biotopen, heeft het gebeid een belangrijke waarde voor fauna. Het
immense drevenpatroon van voornamelijk zomereik en beuk, alsook de
eikenbossen, dragen bij tot een belangrijke dendrologische waarde.
Historische waarde:
De structuur en de opbouw van de kolonie zijn nog gaaf in
vergelijking met Vandermaelen (1854) en de kaarten van het MGI (1909).
Het gaat hierbij om de afwisseling van beboste percelen met stukken open
akkerland en een rastervormig drevenpatroon. En ook van het
oorspronkelijke gebouwenpatrimonium is heel wat overgebleven. De Kolonie
Merksplas is een voor het Vlaams Gewest uniek en intact voorbeeld van de
opbouw en inrichting van een gebied als 'onvrije' weldadigheidskolonie.
Esthetische waarde: Het monumentale karakter van het drevenpatroon,
samen met de afwisseling van gesloten bossen en open cultuurland vormen
een visueel zeer aantrekkelijk compartimentlandschap. De uitgestrektheid
van het domein, de relatieve rust en het hier en daar nog
karakteristieke gebouwenpatrimonium resulteren in een landschappelijk
waardevol geheel.
Sociaal-culturele waarde : De kolonie van Merksplas is een nog intact
voorbeeld van de uitvoering van een wetgeving die haar oorsprong vindt
in de periode van het Frans Régime en die stelde dat de Staat de plicht
had tot het tussenkomen in de hulpverlening bij armoede en tot het
oprichten van weldadigheidskolonies. De uitvoering van deze wetgeving
liet echter op zich wachten tot in de periode van de Koninklijke
Nederlanden, toen men meer heil zag in landbouwkoloniën. Dit vanuit de
gedachte dat werkverschaffing een goede maatregel was om de bedelarij te
beteugelen en om de openbare rust te handhaven. Deze ideeën hebben hun
gevolgen gehad naar een specifieke landinrichting die aan de grondslag
ligt van het landschapsbeeld dat wij nu nog ervaren in de kolonie van
Merksplas. Vandaag worden de gebouwen enerzijds gebruikt als
strafinrichting en anderzijds als opvangcentrum voor illegalen.
Ruimtelijk-structurerende waarde:
Het monumentale, rastervormige drevenpatroon vormt samen met de
omliggende ringgracht een opvallend ruimtelijk geheel binnen de open
ruimte tussen Beerse, Merksplas, Rijkevorsel en Hoogstraten. Zeer
typisch en ruimtelijk-structurerend waardevol, zijn de karakteristieke
verkavelingen van de personeelswoningen met tuin, gelegen aan de
Steenweg op Rijkevorsel.

--------------

C.TEKSTUELE Omschrijving
------------------------

 De Kolonie van Merksplas is gelegen in de Antwerpse Noorderkempen. De
oostelijke en zuidelijke grens van de ankerplaats worden gevormd door
het (voormalige) tracé van de ringgracht. De westelijke grens valt samen
met het uiteinde van het drevenpatroon; de noordelijke punt grenst aan
de kolonie van Wortel. Op de historische kaart van Ferraris uit 1777 kan
de ankerplaats worden herkend als Bolksche Heide met vencomplexen. Pas
in 1823 werd op deze plaats begonnen met de oprichting van een 'onvrije
kolonie'. Het complex van 4 vleugels met een binnenplaats, dat ateliers
en een school bevatte, werd geopend in 1825 en bood al snel onderdak aan
om en bij de 600 bedelaars. Omwille van talrijke ontvluchtingen, werd in
1893 begonnen met het graven van een ringgracht, die nu, op het
zuidelijke deel na, nog volledig aanwezig is. De structuur en de opbouw
van deze 'Kolonie voor de Beteugeling van Bedelarij' zijn nog gaaf in
vergelijking met Vandermaelen (1854) en de MGI kaarten (1909). Het gaat
hierbij om de afwisseling van beboste percelen met stukken open
akkerland en een rastervormig drevenpatroon. Het monumentale karakter
van dit drevenpatroon, samen met de afwisseling van gesloten bossen en
open cultuurland resulteren in een visueel zeer aantrekkelijk
compartimentlandschap dat bovendien een aanzienlijke dendrologische
waarde vertegenwoordigt en een uitstekend leefgebied vormt voor
avifauna.. Ook van het oorspronkelijke gebouwenpatrimonium is heel wat
overgebleven. In het centrum van het gebied bevindt zich de kerk in
'eclectische' stijl en de gebouwen van de huidige strafinrichting en het
centrum voor illegalen. De strafinrichting in 'laat -classicistische'
stijl gaat terug tot in 1823, terwijl het centrum voor illegalen in 1875
tot stand kwam. Ten noorden bevindt zich de grote boerderij met stallen
en woonhuis voor de landbouwer, allen gebouwd in 1880. Rond de
strafinrichting liggen verder nog een aantal complexen van
bedrijfsgebouwen en terreinen (1890-1910). Aan de Steenweg op
Rijkevorsel liggen de karakteristieke verkavelingen van personeels
woningen met tuin, alsook het oude schoolgebouw uit 1900. Ook te
vermelden zijn de restanten van de kleine boerderij en het kerkhof. De
uitgestrektheid van het domein, de relatieve rust en het hier en daar
nog karakteristieke gebouwenpatrimonium resulteren in een
landschappelijk waardevol geheel. De Kolonie Merksplas is een voor het
Vlaams Gewest uniek en intact voorbeeld van de opbouw en inrichting van
een gebied als 'onvrije' weldadigheidskolonie. Aan te geven knelpunten
in dit gebied zijn de aanwezigheid van een stortplaats van de PIDPA en
ernstige historische bodemvervuiling. Verder komen in het domein nog een
aantal storende gebouwen voor, m.n. recent toegevoegde loodsen.
