Oostdonk
========

:Ankerplaats ID: A40058




Omschrijving
------------

Oostdonk ligt in het westelijke deel van de Moervaartdepressie, ten
zuiden van Wachtebeke. De ankerplaats wordt min of meer door de
Moervaart en Zuidlede begrensd. Het akkerland situeert zich voornamelijk
op de donk, die wat hoger dan de omgeving ligt. De overerige gebieden
liggen onder weiden en rond de moervaart nog wat meersgebied. Er komen
ook enkele percelen bos voor. Dit vormt een gecompartimenteerd
landschap. De depressie van Moervaart kan geologisch gesitueerd worden
in het centrale gedeelte van de Vlaamse Vallei, een glaciale
erosievallei zit zich tijdens het Oud- en Midden- Pleistoceen gevormd
heeft. Tijdens het Laatglaciaal (ca. 13000- 10000 BP) waaide het zand in
een complexe dekzandrug structuur, die tussen Maldegem en Stekene dwars
door de Vlaamse Vallei liep. Door deze dekzandrug werd de hydrografisch
afvoer van het rivierstelsel naar het noorden afgedamd en onstond aan de
zuidzijde een moerassige zone, de 'Grote Moervaartdepressie'. Tevens
boog het hydrografische hoofdnet zich hierdoor af in oostelijke
richting. De Zuidlede en de Moervaart maken deel uit van een groter
complex 'de Moervaart- of Durmedepressie'. De Moervaartvallei is een
vlakke, tot 2.5 km brede depressie met een hoogteligging tussen 3 à 4 m
O.P. De noordkant van de Moervaartvallei loopt steil af met een plots
hoogteverschil van 2 m, terwijl de zuidrand heel geleidelijk oploopt
naar de volgende morfologische eenheid, nl. het "ruggencomplex van
Zeveneken". Voor zover bekend, is de Moervaartdepressie de grootste
tardiglaciale plas in zijn soort geweest in de Nederlanden. In het
diepste gedeelte, 1,60m tot 2m, langs de Grote Rug, begon de afzetting
van veen en gyttja reeds in het vroegste Laatglaciaal. In het overgrote
deel van de Moervaartdepressie echter, bevindt de basis van de
veen-gyttjalaag zich slechts op een diepte variërend tussen 1,20m en 70
cm. Overal vangt de afzetting aan met een veenlaag, wat doet
veronderstellen dat, onder invloed van een stijgende waterspiegel, een
steeds grotere oppervlakte van de depressie vervochtigde en in een
moeras werd omgevormd. Voortgaande op het peil van de basis, heeft deze
algemene moerasvorming plaats gehad tijdens het Laatglaciaal. Tijdens
een deel van het Laatglaciaal moet er een ondiep meer geweest zijn
waarin over de gehele oppervlakte een zuivere kalk- gyttjalaag tot
ontwikkeling kwam. Hydrografisch behoort de Moervaardepressie tot het
Moervaart- Durmebekken. Het hydrografische net ontwatert kunstmatig via
de Moervaart en Zuidlede, deze waterlopen zijn oost-west gericht. Deze
twee waterlopen behoren tot een groter hydrografisch net. Oorspronkelijk
was wat men nu de Poekebeek en Oude Kale noemt ooit de bovenloop van de
Durme. Via de Zuidlede en de Moervaart waren ze met elkaar verbonden.
Deze lange rivier werd door het graven van kanalen in stukken verdeeld.
De Zuidlede werd reeds in 694 vermeld. Deze zuidelijke aftakking van de
Durme werd in 1379 rechtgetrokken en in 1412 uitgediept. De Moervaart,
de noordelijke aftakking van de Durme, werd in 1531 rechtgetrokken. De
Moervaart, Zuidlede en andere waterlopen waren onder meer van belang
voor het vervoer van turf en brandhout en landbouwproducten naar Gent.
De exploitatie van veen- of turfgronden was de voornaamste activiteit
van Moerbeke in de Middeleeuwen. De toestand op Ferraris (ca.1775): er
waren enkele percelen akkerland op de donk. Deze waren met
perceelsranden afgeboord. De donk is gelegen tussen meersen en enkele
kleine percelen bos. Het 'Groot Hof' staat reeds op de kaart. De
Zuidlede en Moervaart zijn met een bomenrij afgeboord. Tevens lopen
enkele dreven door het gebied. Op de kaart van Vandermaelen (1851) is
het akkerland rond de donk uitgebreid. Ook de bospercelen hebben aan
oppervlakte gewonnen. Er is op een klein donkje, meer oostwaarts, een
vestiging bijgekomen. Er is een omwalling te zien met toponiem 'Anc
Ferme'. De brug over de Zuidlede is als 'Pont de Mendonck' benoemd. Er
is ook een windmolen getekend 'Westmeerschmolen'. Op de kaart MGI
1/20,000 (1950) is de toestand weinig gewijzigd. De molen wordt als
'oude molen' aangeduid. Het landschapsbeeld in verder identiek gebleven.
Op de huidige topografische kaart staat nog één huis ingetekend langs de
centrale baan. Verder is het landschap ongewijzigd. De Oostdonkstraat is
een recht tracé in een ongerepte omgeving, ingesloten door de Moervaart
en Zuidlede. De 'Grote Hofstede' of 'Groothof', aan de Oostdonkstraat
gelegen, is een hoevecomplex met traditionele kern maar het huidige
uitzicht dateert van begin de 19e eeuw. Er is een getrapte dakkapel
aanwezig. Langs weerszijden van het huis is er een dwarsschuur. Aan de
straatkant staat een oude Hollandse Linde met een opgespijkerd bordje
dat een ouderdom van 420 jaar aangeeft.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~

De Moervaartdepressie is ontstaan na het afsluiten van de Vlaamse
Vallei met een dekzandrug. Er ontstonden grote meren, op de bodem werd
moeraskalk (gyttja) gevormd. Oostdonk is een zandige opduiking in de
Moervaartdepressie. Deze ligt juist ten oosten van de splitsing van de
Moervaart en de Zuidlede.

Historische waarde
~~~~~~~~~~~~~~~~~~


De toestand op Ferraris (1775): enkele percelen akkerland op de donk.
Deze waren met perceelsranden afgeboord. De donk is gelegen tussen
meersen en enkele kleine percelen bos. Het 'Groot Hof' staat reeds op de
kaart. De Zuidlede en Moervaart zijn met een bomenrij afgeboord. Tevens
lopen enkele dreven door het gebied.Op de kaart van Vandermaelen (1851)
is het akkerland rond de donk uitgebreid. Ook de bospercelen hebben aan
oppervlakte gewonnen. Er is op een klein donkje, meer oostwaarts, een
vestiging bijgekomen. Er is een omwalling te zien met toponiem 'Anc
Ferme'. De brug over de Zuidlede is als 'Pont de Mendonck' benoemd. Er
is ook een windmolen getekend 'Westmeerschmolen'. Op de kaart MGI
1/20,000 (1950) is de toestand weinig gewijzigd. De molen wordt als
'oude molen' aangeduid. Het landschapsbeeld in verder identiek gebleven.
Op de huidige topografische kaart staat nog één huis ingetekend langs de
centrale baan en wordt de molen niet meer vermeld. Verder is het
landschap ongewijzigd.

Esthetische waarde
~~~~~~~~~~~~~~~~~~

Het betreft hier een vrij open landschap met
bomenrij langs de centrale baan, enkele percelen bos en grote percelen
weiland en akkerland. Het akkerland is voornamelijk op de lichte
verhevenheid, de donk, gesitueerd. De centrale baan is visuele
blikvanger op de orthofoto en in het landschap.



Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

Dit is het westelijke deel van de Moervaartdepressie. De ankerplaats
wordt min of meer door de Moervaart en Zuidlede begrensd. Het akkerland
situeert zich voornamelijk op de donk, die wat hoger dan de omgeving
ligt. De overerige gebieden liggen onder weiden en rond de moervaart nog
wat meersgebied. Er komen ook enkele percelen bos voor. Dit vormt een
gecompartimenteerd landschap.



Landschapselementen en opbouwende onderdelen
--------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~

**Microreliëf:**

 * microreliëf


donk (Oostdonk)

**Macroreliëf:**

**Hydrografische Elementen:**

 * waterloop
 * rivier
 * beek
 * vallei
 * meander


Zuidlede en Moervaart, Hoofdgeleed, depressie

**Moerassige gronden:**

 * moeras
 * veen


**Geologie:**


Vlaamse Vallei

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * hof


Groot Hof

**Landbouwkundig erfgoed:**

 * hoeve
 * schuur
 * stal


Groothof of Grote Hofstede

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Waterbouwkundige infrastructuur:**

 * brug


brug over Zuidlede

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * dreef
 * bomenrij
 * houtkant
 * hagen
 * knotbomenrij
 * perceelsrandbegroeiing

**Topografie:**

 * onregelmatig


**Historisch stabiel landgebruik:**

 * permanent grasland


**Bos:**

 * naald
 * loof
 * hooghout


**Bijzondere waterhuishouding:**


Moervaartdepressie

 **Andere:**
opgespoten deel

OPMERKINGEN EN KNELPUNTEN
~~~~~~~~~~~~~~~~~~~~~~~~

Langs de Moervaart bevindt zich een opgespoten terrein. Er is een deel
van de weiden gescheurd. Naast de grote weg bevindt zich een nieuwe
bebouwing.


