Kravaalbos
==========

:Ankerplaats ID: A24004




A.TEKSTUELE Omschrijving
------------

Het overgrote deel van het Kravaalbos, op grondgebied van Aalst,
Opwijk en Asse, maakte sinds de 14e eeuw deel uit van het domein van de
benedictinessenabdij van Vorst, een stichting van de abdij van Affligem.
De boscomplexen Kravaalbos en Affligembos waren eens delen van eenzelfde
bosgebied, het Asscherholt, dat op zijn beurt kan beschouwd worden als
een restant van het Kolenwoud. Het Kravaalbos ligt langs een grote
cuesta op een hoogte van 50 à 70 m, in een golvend of bij wijlen sterk
heuvelachtig landschap. Het beslaat momenteel een oppervlakte van ruim
100 ha binnen een relatief landelijk gebleven gebied tussen de
dorpskernen Meldert, Baardegem, Mazenzele en Asse-ter- Heide. Zowat op
de overgangszone van de zandleem- naar de leemstreek, zijn de bosbodems
er toch hoofdzakelijk lemig. Plaatselijk echter dagzoomt er Tertiaire
klei of bevindt de kleilaag zich op geringe diepte. Tijdelijk opgehouden
grondwatertafels en een reeks bronniveaus zijn daarvan het gevolg.
Elders dan weer komen al dan niet kalkrijke tertiaire zandlagen aan de
oppervlakte. Vooral in het zuidwestelijk deel van het bos werd in het
verleden sterk gegraven ten behoeve van de zandsteenexploitatie door de
abdij van Affligem. Het Kravaalbos (bois d'Assche) ten tijde van Roucel
lag er zeker niet uiterst florissant bij, als men het bekijkt vanuit
bosbouwoogpunt. Het was flink wat groter in oppervlakte dan het huidige
en van de 105 ha die de abdij van Vorst er toen bezat kennen we enkele
details uit archiefstukken: ruim een derde deel ervan bestond uit
wastines en moerassige gronden. De voorstelling van het Kravaalbos aan
de hand van archiefstukken wijkt dus in belangrijke mate af van het
beeld dat de Ferrariskaart van dit bosgebied geeft. Op deze kaart wordt
het als een aaneengesloten geheel voorgesteld. Het hoeft dus niet te
verbazen dat de bosplanten die Roucel voor het Kravaalbos beschrijft
weerom betrekking hebben op open- bossituaties en bos-
wastineraakvlakken. In en rond het Kravaalbos waren (en zijn trouwens
nog) aan wastine verwante vegetaties aanwezig. Hun oorsprong houdt
verband met grondstoffenexploitatie, meer bepaald met winning van
(kalk)zandsteen en zand. De abdij van Affligem bezat reeds in 1151
steengroeven te Meldert, onder meer in de omgeving van Hof te Putte,
nabij de grens Asse- Meldert. Uit het kaartenboek van 1727 van de hand
van J. De Deken blijkt dat de zuidwestlijke uitoper van het Kravaalbos,
in eigendom van de abdij van Affligem, sterk vergraven werd. Een deel
daarvan wordt omschreven als bosschage, wat lijkt te wijzen op spontane
bosvorming. Ook het toponiem Putberg, een grondophoging die het gevolg
is van uitgraving, lijkt in dezelfde zin te wijzen. Uit bodemkaart
blijkt eveneens dat er sterk vergraven is. Door het uitzanden en de
exploitatie van de kalkachtige Balegemse zandsteen en de vergravingen
die hiermee gepaard gingen, is de samenstelling van de bovengrond er
relatief wisselend en plaatselijk vrij kalkrijk. Nu nog vindt men vooral
langs de bosrand naar Meldert toe, een sterk gevarieerde plantengroei.
De gemeente Meldert werd voor het eerst in 1168 vermeld. De abdij van
Affligem speelde er een grote rol; patronaat van de kerk, bezit van de
hoeven 'te Putte' en 'te Mutsereel', de steengroeven in de Putstraat, de
Nedermolen met hoeve en vijvermolen. Het dorp bleef lange tijd
geïsoleerd wegens de omringende bossen en moerassen waarvan nu nog het
Kravaalbos, de omgeving van de Aalsterse dreef en de Faluintjes
getuigen. De parochiekerk Sint- Walburga is op een lichte verhevenheid
gelegen bij het kruispunt van de hoofdstraten van het dorp. Ze is
omgeven door een bak- en zandstenen muur. De gotische pseudo- basiliek
met transept, is opgetrokken uit Meldertse zandsteen en heeft een leien
dakbekleding. De kerk werd in 1180 voor de eerste maal opgetrokken in
opdracht van de abdij van Affligem. In 1363 werd ze werderopgebouwd door
de abt van Affligem bij de afsplitsing met Baardegem als zelfstandige
parochie. De toren wordt in 1608 hersteld, er zijn nog verdere
aanpassingen en restauraties in 1891en 1969. 



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


In vochtige delen van het bos vindt men veenmos, aan de rand van het
bos heiderelicten. Er is een klein brongebied aanwezig. Dit bos maakte
deel uit van het Kolenwoud.

Historische waarde
~~~~~~~~~~~~~~~~~~


Dit bos is een overblijfsel van het vroegere grote Kolenwoud. Later
was het eigendom van de vrouwenabdij van Vorst bij Brussel, in 1808 was
een gedeelte in privébezit. Op de kaart van Ferraris (ca. 1775) van
Vandermaelen (ca. 1850) had het bos een grotere oppervlakte. De
steengroeves ontstonden in de 18de eeuw voor het ontginnen van
kalksteen. Een groot deel van het Kravaalbos is gekapt in WOII. De kerk
van Meldert is in de plaatselijke zandsteen gebouwd.

Esthetische waarde
~~~~~~~~~~~~~~~~~~

Het betreft hier een groot boscomplex dat door
landbouwgronden omgeven is. Het landschap is zacht golvend. Er zijn
delen van het gebied vergraven bij het ontginnen van de zandsteen.


Sociaal-culturele waarde:



In de 17e en 18e eeuw was er een befaamd
bezembindercentrum rond de heiden en bossen van Asse, o.a. het
Kravaalbos.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

Het Kravaalbos- Herenbos, op een cuesta gelegen, bestaat uit loof-
naaldhout. Aan de rand van het bos is het bos wat versnipperd. Er
bevinden zich verschillende percelen akker- weiland tussen bospercelen.
Nog verder van het bos is er wat open landbouwgebied en liggen er
verschillende dorpjes. Langs de Putstraat komen enkele zandsteengroeven
voor.



C.LANDSCHAPSELEMENTEN EN OPBOUWENDE ONDERDELEN
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


*Microreliëf:**

 * microreliëf
 * talud


bij groeves

*Macroreliëf:**

 * macroreliëf
 * heuvel
 * markante terreinovergang

*Hydrografische Elementen:**

 * waterloop
 * beek
 * vallei


*Geologie:**

 * ontsluitingen


twee zandsteengroeven

Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

*Nederzettingspatronen:**

 * plein
 * gehucht

driehoekig dorpsplein van Meldert, Meisberg

*Landbouwkundig erfgoed:**

 * hoeve


Hof te Putte

*Kerkelijk erfgoed:**

 * kerk
 * kapel


kerk van Meldert

Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

*Wegenis:**

 * weg
 * pad



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

*Puntvormige elementen:**

 * bomengroep
 * solitaire boom


*Lijnvormige elementen:**

 * bomenrij
 * perceelsrandbegroeiing

*Kunstmatige waters:**

 * vijver


*Topografie:**

 * blokvormig
 * onregelmatig


*Typische landbouwteelten:**

 * hoogstam


*Bos:**

 * naald
 * loof
 * middelhout
 * hooghout



Opmerkingen en knelpunten
~~~~~~~~~~~~~~~~~~~~~~~~~


De verbouwde Kiekenvilla ligt midden in het gebied.
