Scheldevelde en de zeven dreven
===============================

Anker ID: A40068
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-tuin
-park

 
villa Hemelrijk, Scheldeveld

**Kastelen, landgoederen en aanhorigheden:**

-kasteel
-landgoed
-kasteelgracht

 
Scheldevelde, dienstgebouwen,koetshuizen,Hemelrijk

**Bouwkundig erfgoed:**

-villa

 
'Chalet d'Hemelrijk'

**Kerkelijk erfgoed:**

-kapel

 
O-L-Vrouw van Hemelrijk

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

-dreef
-bomenrij
-perceelsrandbegroeiing

**Bos:**

-loof
-middelhout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Er bevindt zich wel wat residentiële bebouwing in sommige dreven.

--------------

B.landschapswaarden
-------------------

 Wetenschappelijke waarde:
Het gebied is gelegen op de waterscheiding tussen het Leie- en
Scheldebekken: ten noorden geschiedt de afwatering naar de Leie, ten
zuiden naar de Schelde.
Historische waarde:
Het gebied van Scheldevelde gaat op een middeleeuw "veld" of
"wastina" gebied terug. Dit gebied was een deel van het uitgestrekte
"Scheldeholt" of Karolingisch koningsforeest van Gent tot Sint- Eloois-
Vijve, dat in de 9e tot 13e eeuw gedegenereerd was.Voor het eerst in de
12e eeuw, en voornamelijk onder invloed van de Cisterciensers, begon met
de systematische ontginning van deze overgebleven woeste gronden. Pas in
de tweede helft van de 18e eeuw is het gebied van de abdij volledig
ontgonnen. Men begon met de herstelling van de abdijhoeve zelf; deze
werd tot een kasteeltje verbouwd. Het overgebleven veld verdeelde men in
verscheidene stukken door het aanleggen van verschillende wegen die
allen concentrisch naar het herstelde middengebouw liepen. Hiermee begon
men in 1772. Tenslotte werd het veld, dat door deze aangelegde wegen in
vele stukken was verkaveld geworden, ontgonnen en verbouwd.
Esthetische waarde: Kasteel met zevenstralig drevenpatroon en een
bebost park.
Sociaal-culturele waarde : Het gebied heeft een recreatieve functie.
Er ligt een pedagogisch bos naast kasteelpark. Het kasteel en de
bijgebouwen worden gebruikt als bejaardencentrum.
Ruimtelijk-structurerende waarde:
In het westen van de ankerplaats ligt het voormalige kasteel van
Scheldevelde. Vanuit dit domein vertrekken zeven dreven, een
noordwaarts, een zuidwaarts en vijf oostewaarts. Centraal ligt het
knooppunt van het axiale drevenpatroon. Tussen de dreven liggen weiden
en akkers. Er komen enkele kleine verkavelingen voor.

--------------

C.TEKSTUELE Omschrijving
------------------------

 Het Scheldeveld en de zeven dreven liggen op grondgebied van de
gemeente De Pinte. Het gebied van Scheldevelde gaat op een middeleeuw
"veld" of "wastina" gebied terug. Dit gebied was een deel van het
uitgestrekte "Scheldeholt" of Karolingisch koningsforeest van Gent tot
Sint- Eloois- Vijve, dat in de 9e tot 13e eeuw gedegenereerd was. Het
uitgestrekte en compacte domein dat de Sint - Pietersabdij bezat juist
ten zuiden van de samenvloeiing van Schelde en Leie, en ook door deze
waterlopen begrensd. Het eigenlijke veldgebied was uitgestrekter dan het
stuk dat in handen van de abdij was. Over de exacte zuidelijke grens van
het abdijdomein zijn er wel wat onduidelijkheden maar aangenomen wordt
dat het domein zich tot aan Zevergem en de Langerake strekte en dat van
daaruit de grens in rechte lijn naar de Leie liep. Deze grens komt
echter niet overeen met de grens van het Scheldeveld. Men kan deze
afleiden uit archiefdocumenten en dan komt men bij deze afgrenzing uit:
van Sint- Martens- Latem over Sint- Denijs- Westrem langs de huidige
wijk Maalte over Zwijnaarde langs de wijk Ottergem naar Zevergem. Tot
waar dit veld zich in zuidelijke richting uitstrekte is moeilijker te
bepalen. Over het gebied dat buiten het abdijdomein lag hebben we minder
gegevens voor handen. De grens van het groot 'veld' tussen Schelde en
Leie lag in elk geval ten zuiden van de oude Langerake. Indien het niet
hetzelfde "veld" was, bevonden er zich in elk geval nog andere velden
bevonden in het grafelijk gebied. Hoever de onbebouwde vlakte zich in de
richting uitstrekte, kunnen wij niet met zekerheid zeggen. Er is bekend
dat tot het midden van de 19e eeuw de helft van de gemeente Nazareth
onontgonnen gebleven is. Het binnenland tussen de waterlopen is lange
tijd onbewoond en onontgonnen geweest. Ook de alluviale gronden nabij de
rivieren leende zich niet tot een gemakkelijke ontginningen. Voor het
eerst in de 12e eeuw, en voornamelijk onder invloed van de
Cisterciensers, begon met de systematische ontginning van deze
overgebleven woeste gronden. Pas in de tweede helft van de 18e eeuw is
het gebied van de abdij volledig ontgonnen. De afbrokkeling van de
woestenij nam toe toen de abdij daar een hoeve had ingeplant. Dit
gebeurde rond of kort voor het begin van de 13e eeuw. Op het einde van
de 13e eeuw zagen we dat verschillende stukken op de rand van de wastina
in landbouwland worden omgezet. Een deel van de opbrengsten van de
abdijhoeve gingen naar de abdij. In het huurcontract stond ook dat de
huurder verplicht was elk jaar twee nieuwe bunders van het 'veld' te
ontginnen en te bebouwen. Anders stukken werden aan de abdijen van
Ottergem en aan de meier van Maalte toevertrouwd. Algemeen kan gesteld
worden dat van de rand van het veldgebied richting centrum ontgonnen
werd. Maar over gedetailleerde evoluties zijn geen gegevens gekend. In
de 18e eeuw was in elk geval nog een groot deel van het binnenstuk
onbebouwd. De uiteindelijke ontginning greep op het einde van de 18e
eeuw plaats. Het oude veld werd tot een modern platsoen omgevormd. Dit
gebeurde in de periode van 1769 tot 1784. Men begon met de herstelling
van de abdijhoeve zelf; deze werd tot een kasteeltje verbouwd. In 1774
beëindigde men het eerste werk. Het overgebleven veld verdeelde men in
verscheidene stukken door het aanleggen van verschillende wegen die
allen concentrisch naar het herstelde middengebouw liepen. Hiermee begon
men in 1772. Omwille van dit grote werk werden verschillende
plattegrondkaarten van de omgeving gemaakt. De oudste, voor 1784
opgemaakt, vertonen en meer ingewikkeld wegennet dan deze in en na 1784
opgemaakt werden. Hieruit kan afgeleid worden dat het oorspronkelijke
plan bij de verwezenlijking een aanzienlijke vereenvoudiging heeft
gekend en dat het werk in 1784 beëindigd was. Tenslotte werd het veld,
dat door deze aangelegde wegen in vele stukken was verkaveld geworden,
ontgonnen en verbouwd. De ontginning van het Scheldeveld valt samen met
de ontginningsperiode die in die tijd in de Oostenrijkste Nederlanden
een aanvang nam. Deze werd na het midden van de 18e eeuw bijzonder
intens, alhoewel er in deze streek geen begunstiging van de
ontginningswerkzaamheid is geweest. De Sint- Pietersabdij heeft dus aan
deze streek een nieuw karakter verleend dat de ontginning uit die tijd
tekend. De begin- en einddatum van Scheldeveld stemt overeen met de
algemene ontginningsperiode: 1778-1784. Over de laattijdigheid van de
ontginningen op deze plaats zijn verschillende oorzaken aan te halen.
Men kan het toeschrijven aan de traditionele inertie van de
tijdsgenoten. De grootgrondbezitters hadden het ofwel financieel niet
nodig om als onvruchtbaar bekendstaande grond om te zetten in vruchtbare
landbouwgronden; ofwel werden ze afgeschrikt door de hoeveelheid
kapitaal nodig voor de ontginning en hadden ze ook twijfels rond het
nadien renderend zijn van deze gronden. De 12e eeuwse ontginningen door
de Cisterciensersmonikken was te wijten aan de benarde financiën van de
abdijen. De 18e eeuwse ontginningen werden voornamelijk door de
bevolkingsdruk veroorzaakt. De grootgrondbezitters zouden ook ditmaal
niet hebben meegewerkt, indien zijn niet de hoop koesterden
tegemoetkomingen van het centraal bestuur te kunnen krijgen. Het oude
landhuis van Scheldevelde werd in 1846 gesloopt en vervangen door het
huidige kasteel. Het voormalige domein en kasteel "Scheldevelde" is nu
een dienstencentrum en tehuis voor bejaarden van het OCMW Scheldevelde.
In 1858 werd het domein bij testament overgelaten aan het bureau van
Weldadigheid van Nazareth met de verplichting het in te richten als
godshuis onder leiding van de zusters van Liefde voor bejaarden van De
Pinte. Nu is het kasteel deels omgracht met daarbij de gedeeltelijke
aangepaste dienstgebouwen uit de 18e eeuw, het wordt omringd door het
park en de landerijen met stervormig aangelegde dreven.
