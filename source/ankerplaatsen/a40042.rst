Zwalmvallei tussen Nederbrakel en Munkzwalm
===========================================

:Ankerplaats ID: A40042




Omschrijving
------------

Dit deel van de Zwalmvallei ligt aan de rand van de Vlaamse Ardennen,
tussen Nederbrakel en Munkzwalm. Rond de vallei van de Zwalm liggen de
hogere heuvels die met leem bedekt zijn. Deze heuvels liggen onder
akkerland en vormen open kouters in het gebied. Op sommige kouters, vb
op de Vollanderkouter staat centraal op de kouter een solitaire boom,
ook op het einde van de Hundelgemkouter staat een boom. Er komen
verschillende waterlopen voor, dikwijls met een watermolen (Bostmolen,
Pedesmolen, Zwalmmolen, Boembekemolen en de Vanden Borremolen). Ook zijn
hier en daar bronnen aanwezig, soms liggen in de buurt daarvan
waterkersgrachten (te Hundelgem en Roborst). De brede heuvelkammen
dragen om de paar kilometer een dorp, omgeven door akkers. De Romeinse
wegen volgden zo veel mogelijk de langgerekte heuvelkammen. Velzeke ligt
op de rand van een heuvel in het bekken van de Zwalmbeek, een zijrivier
van de Schelde. De vallei van de Zwalm verloopt vanaf Nederbrakel zuid-
noord. Ter hoogte van Roborst maakt ze een bocht naar het westen toe. Op
sommige plaatsen heeft de vallei een asymmetrische dalvorm. In de vallei
en op de dalwand is het landschap, in tegenstelling tot de open kouters,
gesloten. Er komt heel wat perceelsbegroeiing voor en ook wat verspreide
bosjes tussen de natte weilanden. Ook verschillende taluds komen voor.
Een niet meer gebruikte spoorlijn, het mijnwerkerspad, doorkruist de
vallei van de Zwalm. De Toepkapel, bij Brakel, ligt op een hoogte van
bijna 80 meter. Van daaruit is er een zicht richting Nederbrakel. De
kapel kwam er na de eerste wereldoorlog en gold als een vredesymbool. In
1929 vond de inhuldiging plaats. In deze buurt ontspringen eveneens de
Top-bronnen, waarvan het minerale water ingebotteld wordt. Op de
Ferrariskaart is de vallei van de Zwalm voornamelijk met meersen bedekt.
Meestal komt er perceelsrandbegroeiing rond die percelen voor. Ook de
molens en het kasteeldomein van Norman is op de kaart te herkennen. Op
de dalwanden liggen akkers, eveneens met perceelsrandbegoeiing omzoomd
en percelen bos. De hoge heuvelkammen zijn volledig hopen gebied onder
akkerland. Waar op de Ferrariskaart bos is, komen vandaag nog altijd
percelen bos voor. De oppervlakte is in de meeste gevallen wel wat
kleiner geworden. Het Kloosterbos, aan de Zegelaarsbeek, is nog in
dezelfde vorm te herkennen als op Ferraris. Rond de Boterhoek komen op
versnipperde percelen bos voor. Op de huidige topografische kaarten zijn
de weiden rond de Zwalmbeek nog altijd van randbegroeiing voorzien,
evenals de omliggende akkers. In Velzeke wijzen talrijke oudheidkundige
vondsten op een vroege bewoning; er zijn vondsten uit de
Hallstattperiode (1000-450 BC) en Nerovingische vondsten. Het was een
belangrijk Romeins baandorp dat vermoedelijk een lokale administratieve
functie bezat: er was een centrale vicus op de wijk Molenhoek (1e eeuw)
en uitbreiding met twee vici naar het westen toe (2e eeuw). Er waren
eveneens sporen van twee Romeinse tempels en een muntschat uit het jaar
263. Tijdens de middeleeuwen wat deze belangrijke gemeente afhankelijk
van het Land van Zottegem; er zetelde een baljuw, stedehouder en meier.
Ruddershove werd in 1053 voor het eerst vermeld; het was het goed van de
familie Ruddershove. Hun kasteel werd in de 18e eeuw gesloopt.
Verschillende abdijen bezat hier goederen (Ninove, Valenciennes,
Drongen, Baudelo, Gent en Verdun). Het sterk golvende reliëf wordt door
beken doorsneden. Er zijn talrijke grote en mooi gelegen gesloten en
semi- gesloten hoeven. Het 'Schaliënhof' te Velzeke is zo een voormalige
gesloten hoeve. De Penitentenlaan te Velzeke is een voormalige dries.
Het plein in het dorpscentrum heeft een aaneengesloten bebouwing uit de
19e en 20e eeuw. Aan het plein is de kerk centraal ingeplant op een
kleine heuvel. De oorsprong van deze kerk gaat tot in de prehistorie
terug. De depressie en het golvende reliëf met weiden en akkers naar de
Paddestraat toe, zijn bepalend voor het open karakter van het dorp. De
Paddestraat is een 2,5 km lange kasseiweg die de dorpskommen van Velzeke
en Roborst met elkaar verbindt. Over een groot gedeelte van het verloop
is het een holle weg. Tegen Roborst toe leunt de weg tegen een
heuvelflank aan. Langs deze weg liggen verschillende oude hoeves. De
Pedesmolen is aan de nog gave Passemaregracht of Zweedebeek gelegen. Het
zou om een zeer oude molen gaan die in de loop der jaren meermaals
verbouwd werd. Dit gebeurde onder andere in 1775, het jaartal waarin de
muurankers bevestigd werden. De huidige benaming komt van Pede, die in
1938 eigenaar werd van de molen. Het molengebouwtje staat autonoom en
het heeft nog zijn ijzeren bovenslagrad en zijn hele maalwerk.
Prehistorische vondsten in Roborst wijzen op een vroege bewoning, de
oudste vermelding van Roborst dateert van 998. Het patronaatsrecht van
de parochiekerk gewijd aan Sint- Denijs of Sint- Dionysius werd
uitgeoefend door de Gentse Sint- Pietersabdij. De kerk, opklimmend tot
de 18e eeuw, werd in 1767 grondig verbouwd. De dorpskern met vernieuwde
kasseibestrating, heeft een laat 19e eeuws of begin 20e eeuws uitzicht
met mooie inplanting van de parochiekerk aan een pleintje met lindebomen
en voormalige hoeven. Waterkersgrachten, sinds 1927 uitgebaat, liggen
ten noordoosten van de dorpskerk en worden bevoorraad door een bron in
de Fonteinstraat. Aan de Bostmolen (of Machelgemmolen) op de Zwalm is er
wat toerisme. De bedrijvigheid van de watermolen werd in 1966 stopgezet.
De oorspronkelijke graanmolen, met ertegenover een oliemolen, werd reeds
vermeld in 1571. De oliemolen werd in 1933 gesloopt. Het kasteel van
Roborst, op een domein van bijna 5 ha gelegen tegenover de kerk, is een
zetel van de heerlijkheid van Borst of Bost geweest, teruggaande tot een
castrale motte uit de 11e of 12e eeuw. Vermoedelijk werd in de 15e eeuw
het zogenaamde "zeven torenkasteel" gebouwd en in 1792 vernield. Het
huidige kasteel werd in 1799 gebouwd. De orangerie dateert van 1919. Ten
zuidoosten van het kasteel, achter de hoeve 'Ten Daele', ligt een met
bomen beplante aarden heuvel die ten onrechte 'Tumulus' genoemd werd. In
feite is het een restant van een omwalde castrale motte uit de
middeleeuwen. Vermoedelijk was er een adellijke versterking in de 11e of
12e eeuw, bestaande uit een aarden ophoging met een stenen toren. Het
kasteeldomein Norman, oorspronkelijk in het bezit van de familie de
Lilar, kwam later in handen van de heren van Herzele. In de eerste helft
van de 17e eeuw ging het over naar de familie de Rodoan, heren van
Beerlegem. In 1657 werd het goed verkocht en herbouwd nadat het door
plunderbenden van Lodewijk XIV in de as werd gelegd. In 1794 ging het
goed via verkoop over in handen van de familie Norman, onder wie het
nogmaals in de as werd gelegd. Het poortgebouw bleef gespaard. Het
hoofdgebouw werd kort daarop verbouwd. De toegangsdreef tot het
poortgebouw is voornamelijk beplant met lindebomen. Ze geeft toegang tot
de bakstenen brug over de slotgracht. De Vanden Borremolen zit
geïntegreerd in een kleine, gesloten hoeve. De oudste vermelding in de
archieven gaat tot 1571 terug. Het woonhuis draagt het jaartal 1628 in
de gevel.



Landschapswaarden
-----------------


Wetenschappelijke waarde:
~~~~~~~~~~~~~~~~~~~~~~~~~

De Zwalmvallei, een zijloop van de Schelde, is polycyclisch
ingesneden. Het is de centrale waterloop in een systeem van
asymmetrische valleien met karakteristieke brongebieden. De bronzones
liggen op het contact van de tertiaire zand- en kleilagen. Het
onderscheid tussen de alluvaile valleien en de hogergelegen leemvlakken
uit zich in het bodemgebruik.

Historische waarde:
~~~~~~~~~~~~~~~~~~~


In Velzeke is de grootste erfgoedwaarde de archeologische waarde: is
een meerperiodesite, o.a. 2 necropolen, bronstijd, vroege ijzertijd,
uitgestrekte viccus uit de Galloromeinse tijd (50ha oppervlakte),
impossant villadomein op plaats Steenbeke. Vanaf MGI (ca. 1949) wordt
het gebied door een spoorlijn doorsneden. Deze lijn is nu niet meer in
gebruik maar wel nog duidelijk te herkennen. Ten tijde van Ferraris (ca.
1775) bevondt zich rond de Zwalm een gesloten meersengebied, met
weilanden omgeven door perceelranden. Vanaf MGI is de bebossing (en
perceelsranden) toegenomen. De meeste molen waren op Ferraris reeds
aanwezig, evenals het kasteeldomein Norman. Roborst gaat op een oude
nederzetting terug.

Esthetische waarde:
~~~~~~~~~~~~~~~~~~~

De beekvallei en omliggende kouters zijn
duidelijk te herkennen op de topografische kaarten en orthofoto's en
valt in het landschap op door de bomenrijen langs de oever. Rond de
Zwalmbeek liggen vele verspreide bosjes en is er veel
perceelrandbegoeiing in het landschap aanwezig. De kouters vallen door
hun openheid op.


Sociaal-culturele waarde:
~~~~~~~~~~~~~~~~~~~~~~~~~


Waterkersgrachten, sinds 1927 uitgebaat,
liggen ten noordoosten van de dorpskerk en worden bevoorraad door een
bron in de Fonteinstraat. De Toepkapel kwam er na de eerste wereldoorlog
en gold als een vredesymbool. In 1929 vond de inhuldiging plaats. In
deze buurt ontspringen eveneens de Top-bronnen, waarvan het minerale
water ingebotteld wordt.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

De vallei van de Zwalm heeft zich tussen de tertiaire heuveltoppen
ingesneden. Rond de beek, met hier en daar een molen, komen natte
weilanden voor (met perceelsrandbegroeiing). Op de dalwanden komt ook
perceelsrandbegroeiing voor. Hier en daar liggen percelen bos in de
vallei. De hoogste gebieden, de kouters, zijn open.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * steilrand
 * markante terreinovergang
 * holle weg

**Hydrografische Elementen:**

 * waterloop
 * beek
 * vallei
 * meander


**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park
 * hof


Schaliënhof, kasteelpark van Roborst

**Nederzettingspatronen:**

 * nederzettingspatroon
 * dries
 * plein
 * gehucht

Velzeke, Knutsegem, Roborst, Hundelgem

**Kastelen, landgoederen en aanhorigheden:**

 * kasteel
 * toren
 * orangerie
 * muur
 * omheining


kasteel van Brakel, Roborst, Norman, koetshuis

**Bouwkundig erfgoed:**

 * (heren)woning
 * huis
 * herberg


**Landbouwkundig erfgoed:**

 * hoeve
 * schuur
 * stal


**Molens:**

 * watermolen


Bostmolen, Pedesmolen, Zwalmmolen, Boembekemolen en de Vanden
Borremolen

**Militair erfgoed:**

 * motte


motte te Roborst ('tumulus' genoemd)

**Kerkelijk erfgoed:**

 * kerk
 * kapel
 * klooster
 * pastorie


**Klein historisch erfgoed:**

 * kruis


fontein

 **Andere:**
voormalige brouwerij (Roborst)

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


**Spoorweg:**

 * verlaten spoorweg

**Waterbouwkundige infrastructuur:**

 * brug
 * grachtenstelsel


waterkersgrachten

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


boom op Vollanderkouter

**Lijnvormige elementen:**

 * bomenrij
 * houtkant
 * hagen
 * knotbomenrij
 * kaphaag
 * perceelsrandbegroeiing

**Kunstmatige waters:**

 * poel
 * vijver


**Topografie:**

 * onregelmatig


**Historisch stabiel landgebruik:**

 * permanent grasland
 * kouters


**Bos:**

 * loof
 * broek
 * hakhout
 * middelhout
 * hooghout
 * struweel
