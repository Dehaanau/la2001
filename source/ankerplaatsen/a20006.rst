Maalbeek ten westen van Grimbergen
==================================

:Ankerplaats ID: A20006




Omschrijving
------------

Het beschouwde deel van de Maalbeek is gelegen tussen Meise en
Vilvoorde. Dit valleigedeelte strekt zich uit ten oosten en ten westen
van Grimbergen. Daarom werd het als twee afzonderlijke ankerplaatsen
omschreven. Naast de expressweg Brussel-Antwerpen ligt het Drietorenhof,
een voormalige gesloten hoeve met geplaveide binnenplaats daterend uit
de 18de eeuw, verbouwd in 19de en 20ste eeuw. Ten zuiden van de Maalbeek
ligt hier het Nekkerbos. De zone Nekkerbos-Potaarde omvat een relict van
de kouters die zich uitstrekten in de wijde omgeving van Grimbergen. Op
de rand van het gebied liggen enkele holle wegen en taluds. Enkel
Grimbergen en het alluvium van de Maalbeek hadden een gesloten
landschap. Het Nekkerbos breidde zich sinds het einde van de 18de eeuw
perceelsgewijs uit. De omgeving van de Maalbeek ten zuiden van de
Biesthoeve en rond de 's Gravenmolen is nog deels bewaard gebleven.
Sinds het einde van de 18de eeuw zijn er enkele vijvers bijgekomen.
Terwijl Grimbergen aanvankelijk twee groeipolen kende, namelijk de
burcht en de Norbertijnerabdij die allebei hun oorsprong kennen in de
12de eeuw, met tussenin een reeks hoeves langs de Maalbeekvallei,
concentreerde de verdere ontwikkeling van de gemeente zich vanaf de 18de
eeuw in de onmiddellijke omgeving van de abdij. De landschappelijk meest
waardevolle delen die resten van de Maalbeekvallei zijn deze ten westen
en ten noordoosten van de kern van Grimbergen. Hier bevinden zich vier
watermolens en een aantal typische Brabantse hoeven. Ten westen van
Grimbergen ligt de 's Gravenmolen, een voormalige banmolen op de
Maalbeek, dateert van de 18de eeuw, maar werd recent grondig verbouwd.
In de omgeving liggen ook het Spiegelhof en het Hof te Weerde. De vallei
van de Maalbeek vanaf de Gravenmolen tot aan de gemeentegrens werd als
dorpsgezicht beschermd.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~

Het beekdal van de Maalbeek herbergt interessante bos- en
weidevegetaties.

Historische waarde
~~~~~~~~~~~~~~~~~~


De maalbeek met haar 4 watermolens en verschillende prachtige
Brabantse hoeves was een belangrijke economische ader.. De dorpskern
samen met de abdij en het Prinsenkasteel is één grote historische site
met tal van monumenten en relicten van oude aanlegpatronen.

Esthetische waarde
~~~~~~~~~~~~~~~~~~

De toren van de abdijkerk is een landschappelijke
baken, die tot in de wijde omgeving zichtbaar is.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * holle weg

**Hydrografische Elementen:**

 * waterloop
 * beek
 * vallei



Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


**Nederzettingspatronen:**

 * nederzettingspatroon

**Kastelen, landgoederen en aanhorigheden:**

 * kasteelgracht


**Landbouwkundig erfgoed:**

 * hoeve
 * schuur
 * stal


**Molens:**

 * watermolen


**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef

**Kunstmatige waters:**

 * vijver


**Historisch stabiel landgebruik:**

 * kouters


**Bos:**

 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~

Verspreide bebouwing in de omgeving van Potaarde, in de nabijheid van de
kapel O.L.V. van Lourdes. In het gebied liggen een aantal geïsoleerde
groeten hoeves.
