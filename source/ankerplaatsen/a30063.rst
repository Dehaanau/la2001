Duinakkers Koksijde
===================

Anker ID: A30063
----------------

**Landschap**



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Macroreliëf:**

 * kustduin

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**


kleinschalige boerderijtjes

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij
 * houtkant
 * knotbomenrij
 * perceelsrandbegroeiing

langs perceelsgrenzen

**Topografie:**


smalle, kleine percelen

 **Andere:**
duinakkers

OPMERKINGEN EN KNELPUNTEN
~~~~~~~~~~~~~~~~~~~~~~~~~

Deze panne wordt doorsneden door de Robert Van Dammestraat die door de
aanwezige dreef minder storend overkomt. De oprukkende lintbebouwing
bedreigt dit gave cultuurlandschap; nieuwbouw dient vermeden te worden.
De aanwezige perceelsrandbegroeiing dient behouden te blijven om de
herkenbaarheid te waarborgen; eventueel kan men via nieuwe aanplantingen
de verdwenen perceelsrandbegroeiing herstellen.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De zandige bodem en de grote reliëfsverschillen op korte afstand in
de duinen laten landbouw slechts toe in de laag gelegen pannes waar
gedurende het gehele jaar voldoende vocht aanwezig is voor de
begroeiing.

Historische waarde:
~~~~~~~~~~~~~~~~~~~


De zeer goeie bewaring van de percelen en perceelsrandbegroeiing, én
het bestendig landbouwgebruik van deze gronden maken van deze
duingronden een vrij uniek voorbeeld van duinontginning. Het
kleinschalig bouwkundig erfgoed draagt bij aan dit historisch karakter.

Esthetische waarde:
~~~~~~~~~~~~~~~~~~~

De kleine percelen hebben door hun gave
perceelsrandbegroeiing en hun graslandgebruik een grote esthetische
waarde.


Sociaal-culturele waarde:
~~~~~~~~~~~~~~~~~~~~~~~~~




Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~





C.TEKSTUELE Omschrijving
------------------------

Deze ankerplaats ligt ten noorden van het militair vliegveld van
Koksijde rond de Robert Van Dammestraat en de Leopold III laan (gem.
Koksijde). Ze bevat een duinpanne die grotendeels ontgonnen is geworden
als landbouwland. Men heeft deze duingronden geëgaliseerd en in kleine
smalle percelen verdeeld voor landbouw. De pannegronden hebben voldoende
vochtige omstandigheden in de zomer om akkerbouw toe te laten, wat niet
het geval is voor de duinkammen en hun hellingen. Rond de percelen stond
perceelsrandbegroeiing met doornige struiken, knotbomen en houtkanten om
de akkers te beschermen tegen het vee dat tot de 19e eeuw vrij graasde
in de duinen. Momenteel liggen de duinakkers onder weiland maar de
perceelsrandbegroeiing en de smalle perceelsvormen zijn zeer goed
bewaard gebleven. In België zijn duingronden die nog als landouwland in
gebruik zijn eerder zeldzaam. De weinige bebouwing bestaat uit zeer
kleinschalige boerderijtjes die geen storende nieuwbouw hebben. De
kleinschaligheid en authenticiteit van deze duinpercelen bepalen de
historische en esthetische waarde van dit relict landschap.
