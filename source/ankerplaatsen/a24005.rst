Moerbekebos, Raspaillebos en Karkoolbos
=======================================

:Ankerplaats ID: A24005




A.TEKSTUELE Omschrijving
------------

Dit bossencomplex ten oosten van Onkerzele, en nog op Vlaams- Brabant
op grondgebied van Galmaarden doorlopend, bestaat uit het Raspaillebos,
Moerbekebos en het Karkoolbos. Deze bossen staan op de Ferrariskaarten
iets uitgebreider naar het noorden en oosten toe. Het boscomplex maakte
vroeger deel uit van het grote Kolenwoud, dat tijdens de middeleeuwen
sterk versnipperd is. Verschillende grote vierkanthoeves bevinden zich
in het bosgedeelte dat sinds Ferraris verdwenen is. Het gehucht boskant
was toen aan de rand van het bos gelegen. Vooral ten noorden en ten
westen van het huidige bosareaal is de oppervlakte serieus geslonken ten
opzichte van de Ferrariskaart. Het huidige stratenpatroon en het
nederzettingspatroon is op de Ferrariskaart te herkennen. Waar het bos
ontgonnen werd ontstond een nieuw stratenpatroon. Ten oosten van de
Dender bevinden er zich twee langgerekte parallelle heuvels; de
Buizemont en de heuvel van het Moerbekebos. Op de noordwestflank
bevinden zich het Raspaille- en het Karkoolbos, op de zuidoostelijke
helling is er een kleiner bosgebied, een kilometer ten noorden van Sint-
Paulus. Men kan de heuvelkam volgen door de bewoning langs de straat die
erbovenop ligt, ongeveer in het verlengde van het rechtlijnige stuk
provinciegrens. De bossen zijn op de Moerbekeberg gelegen. Deze heuvel
ligt in het overgangsgebied tussen de Vlaamse Ardennen en het
Pajottenland. Dalletjes op de heuvel hebben een amfitheatervormig
dalhoofd. Er zijn verschillende bronnen. Vooral de steile hellingen zijn
bebost. Aan het Karkoolbos strekken de weilanden zich tot in het bos
uit. De overgang tussen bos en landbouwland is tegenwoordig vrijwel
steeds vlijmscherp. Hierdoor zijn talrijke plantensoorten van zomen en
struwelen nagenoeg verdwenen uit de regio. Behoort de Moerbekebosheuvel
tot de Vlaamse Ardennen of tot het Pajottenland? Deze vraag is moeilijk
te beantwoorden. Volgens de Vlaamse auteur Omer Wattez zijn de Vlaamse
Ardennen de sterk heuvelende streek in het zuiden van Oost- Vlaanderen.
De streek is hier inderdaad heuvelend: van 17 meter aan de Dender tot
110 meter aan de Oudenberg. Het Pajottenland wordt eerder in Brabant
gesitueerd, deze heuvels komen, in tegenstelling tot de Vlaamse
Ardennen, eerder in rijen voor. Zo liggen de Buizemontheuvel en de
Moerbekebosheuvel evenwijdig aan elkaar. Ze zijn de voorboden van een
hele reeks meer oostelijk gelegen heuvels. Misschien mogen we stellen
dat deze streek een overgangsgebied vormt tussen het Pajottenland en de
Vlaamse Ardennen. Door het Moerbekebos loopt de een oude weg, mogelijks
van Keltische ouderdom. Deze weg die van Boureng komt beklimt de steile
westerhelling van de Moerbekeheuvel en loopt dan verder in oostelijke
richting. Aan de oorsprong van de O-L-V kapel in het Raspaillebos lag
een kluis; wanneer de kluis verdween bleef de kapel dikwijls staan. De
kapel zou in 1650 opgetrokken zijn nadat een kluizenaar een Mariabeeld
aan een boom had opgehangen. Bij de opstanden van Gent en andere steden
tegen het grafelijk gezag speelden bossen een belangrijke rol. Vele
opstandelingen doken tijdens de grafelijke repressie onder in de bossen.
In 1382, tijdens de eerste opstand, verschransten een aantal
vluchtelingen en ballingen uit Geraardsbergen, Dendermonde en Aalst zich
in het Raspaillebos, van waaruit de ganse omgeving werd geplunderd en
gebrandschat. Het Raspaillebos zou ook als schuilplaats voor de
roversbende van Jan de Lichte hebben dienstgedaan. De huidige Sint-
Pauluskapel dateert uit de 15e eeuw, deze werd naast een bron gebouwd.
Bij de Sint- Pauluskapel is er de unieke Sint- Paulusverering. Deze
verering is een van de oudste oudheidkundige gebruiken in haast
authentieke vorm. Het 'Hof ten Steenborre' is een geïsoleerde
semi-gesloten hoeve, gelegen aan de rand van het bos. In het veld staat
een merkwaardige beeldengroep met vier heiligen op zuil. Dit is
vermoedelijk afkomstig van de abdij van Sint- Adriaan. Het 'Hof te
Wambeze' of 'Hof te Wambas' ook wel 'Hof van Sint- Maarten' genoemd, was
een hoeve die afhankelijk was van de abdij van Geraardsbergen. Deze werd
voor het eerst in 1641 vermeld. Het is een grote, gesloten hoeve met
witgekalkte en verankerde gebouwen van baksteen onder een dak van
Vlaamse pannen. 



Landschapswaarden
-----------------


Wetenschappelijke waarde:
~~~~~~~~~~~~~~~~~~~~~~~~~

Deze bossen zijn gelegen op de Moerbekeberg. Deze heuvel ligt in het
overgangsgebied tussen de Vlaamse Ardennen en het Pajottenland.
Dalletjes op de heuvel hebben een amfitheatervormig dalhoofd. Er zijn
verschillende bronnen.

Historische waarde:
~~~~~~~~~~~~~~~~~~~


Boscomplex maakte vroeger deel uit van het grote Kolenwoud (is
tijdens de middeleeuwen sterk versnipperd). Ten tijde van Ferraris (ca.
1775) was het bos nog iets uitgebreider dan nu, maar het is sindsdien
grotendeels bewaard. Verschillende grote vierkanthoeves bevinden zich in
het gebied dat op Ferraris als bos was aangeduid. Boskant:
ontgingsgehucht aan de rand van het Ferrarisbos. Door het Moerbekebos
loopt de een oude weg, mogelijks van Keltische ouderdom. Deze weg die
van Boureng komt beklimt de steile westerhelling van de Moerbekeheuvel
en loopt dan verder in oostelijke richting. Het 'Hof te Wambeze' of 'Hof
te Wambas' ook wel 'Hof van Sint- Maarten' genoemd, was een hoeve die
afhankelijk was van de abdij van Geraardsbergen. Deze werd voor het
eerst in 1641 vermeld. Het 'Hof ten Steenborre' is een geïsoleerde
semi-gesloten hoeve, gelegen aan de rand van het bos.

Esthetische waarde:
~~~~~~~~~~~~~~~~~~~

De steile hellingen zijn bebost. Er komen enkele
valleitjes in het gebied voor. In en rond het bos staan verschillende
kapellen. In het Karkoolbos strekt het weiland strekt zich uit tot in
het bos. De overgang tussen bos en landbouwland is tegenwoordig vrijwel
steeds vlijmscherp. Hierdoor zijn talrijke plantensoorten van zomen en
struwelen nagenoeg verdwenen uit de regio.


Sociaal-culturele waarde:
~~~~~~~~~~~~~~~~~~~~~~~~~


Bij de Sint- Pauluskapel is er de unieke
Sint- Paulusverering. Deze verering is een van de oudste oudheidkundige
gebruiken in haast authentieke vorm.De huidige Sint- Pauluskapel dateert
uit de 15e eeuw, deze werd naast een bron gebouwd. Aan de oorsprong van
de O-L-V kapel in het Raspaillebos lag een kluis; wanneer de kluis
verdween bleef de kapel dikwijls staan. De kapel zou in 1650 opgetrokken
zijn nadat een kluizenaar een Mariabeeld aan een boom had opgehangen.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Vooral de steile hellingen zijn bebost, valleien en andere hellingen
worden door landbouw en nederzettingen ingenomen. Het gehucht 'Boskant'
bevond zich in de tijd van Ferraris aan de bosrand, nu is die meer naar
het zuiden opgeschoven. Er komen verschillende bronnen voor en
amfitheatervormige dalhoofden; in of aan de rand van het bos.



C.LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * markante terreinovergang
 * holle weg

**Hydrografische Elementen:**

 * waterloop
 * beek
 * vallei


bronnen

**Moerassige gronden:**

 * moeras


**Geologie:**

 * ontsluitingen



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * hof


Hof ten Steenborre

**Nederzettingspatronen:**

 * nederzettingspatroon
 * gehucht

Boskant: gehucht aan de bosrand (op Ferraris), specifiek
nederzettingspatroon

**Landbouwkundig erfgoed:**

 * hoeve
 * schuur
 * stal


Verschillende (vierkant) hoeves die zich op plaatsen bevinden waar er
tijdens Ferraris bos was.

**Kerkelijk erfgoed:**

 * kapel


Juffrouwkapel, Sint- Pauluskapel, Atembekekapel,…

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * kerkwegel


Kasseiweg (Bosberg), Keltische weg

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom


**Lijnvormige elementen:**

 * bomenrij
 * houtkant
 * hagen
 * knotbomenrij
 * perceelsrandbegroeiing

**Kunstmatige waters:**

 * poel


**Topografie:**

 * onregelmatig


**Historisch stabiel landgebruik:**

 * permanent grasland


oud bos

**Typische landbouwteelten:**


medische planten

**Bos:**

 * loof
 * hakhout
 * middelhout


Bronbos

OPMERKINGEN EN KNELPUNTEN
~~~~~~~~~~~~~~~~~~~~~~~~~

Het ruiter-en mountainbikeparcours veroorzaken degradatie van de paden
en verstoring van de rust.
