Kasteel van Leefdaal
====================

:Ankerplaats ID: A20040




Omschrijving
------------

Leefdaal is gelegen in de vallei van de Voer, een bijrivier van de
Dijle, tussen Leuven en Tervuren en ten noorden van het plateau van
Duisburg. De wegen die afdalen naar de vallei in de nabijheid van het
kasteel zijn holle wegen die wel een brede bestrating gekregen hebben.
Ter hoogte van het kasteel ligt op de andere oever van de Voer een grote
vijver. Op de Voer staat een verbouwde restant van een vroegere
watermolen. Delen van de Voervallei zijn drassig en tellen meerdere
bronnen. De heerlijkheid Levedale stamt uit de 11de of 12de eeuw.
Oorspronkelijk stond er een feodale burcht op de plaats van het huidige
kasteel: deze had een defensieve ligging op een terras van de
heuvelhelling. In het huidige gebouw is nog een deel terug te vinden van
de oorspronkelijke donjon, die in de 15de eeuw zou moeten gesitueerd
worden, de periode waarin de familie de Merode in het bezit kwam van
Leefdaal. Het huidige met een kruisribgewelf overkluisde niveau vormt
een deel van de kelderverdieping van de donjon. Van het oorspronkelijke
slot werden de ringmuur en de poorttoren afgebroken, enkel twee ronde
torens vooraan bleven over. Na 1775 kwam het domein in het bezit van de
familie de Liedekerke. Verbouwingen gebeurden in de 19de eeuw. In de
tuinstructuur zijn nog terrassen uit de barokke periode herkenbaar.
Daarnaast zijn ook aanplantingen uit de romantische periode aanwezig. De
beboste siertuin werd verlandschappelijkt met een ringpad. Het parkbos
strekt zich uit tot tegen de steenweg Leuven-Tervuren. Ten oosten van
het domein liggen akkerlanden. De band met het dorp is duidelijk
merkbaar aan de kerkweg die van het kasteel naar de kerk loopt. De
Sint-Lambertuskerk van Leefdaal heeft een romaanse oorsprong, de toren
dateert van het begin van de 13de eeuw. De kerk werd verbouwd in de 17de
en 18de eeuw.



Landschapswaarden
-----------------

Historische waarde:
~~~~~~~~~~~~~~~~~~~

Het is een belangrijke feodale burcht die sinds de 17de eeuw weinig
werd verbouwd en een groot architecturaal belang heeft. De
landschappelijke band met de dorpskern (rechte beukendreef) is een
tekenend voor de plaats van het domein binnen de feodale
dorpsgemeenschap. Onder de oppervlakkige 19de-eeuwse heraankleding van
het domein zijn oudere structuren (o.m. terrasvormen) zichtbaar, waarvan
gebruik gemaakt werd bij de aanleg van een neo-formele, zgn. Franse
tuin.

Esthetische waarde:
~~~~~~~~~~~~~~~~~~~

De natuurlijke schoonheid van de site, met de
vallei van de Voer en een grote vijver, wordt vergroot door de
architecturale kwaliteit van de oude gebouwen (kerk, kasteel en
bijgebouwen) en het park.



A. LANDSCHAPSELEMENTEN EN OPBOUWENDE ONDERDELEN
-----------------------------------------------


GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * holle weg

**Hydrografische Elementen:**

 * waterloop
 * rivier
 * vallei


**Moerassige gronden:**

 * moeras



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


**Nederzettingspatronen:**

 * nederzettingspatroon
 * plein

**Kastelen, landgoederen en aanhorigheden:**

 * kasteel
 * toren


**Molens:**

 * watermolen


**Kerkelijk erfgoed:**

 * kerk



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * kerkwegel



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef

**Kunstmatige waters:**

 * vijver

**Bos:**

 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Enkele verspreide gebouwen, woonkern rond de kerk
