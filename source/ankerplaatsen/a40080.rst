Bos te Rijst
============

:Ankerplaats ID: A40080




Omschrijving
------------

Deze ankerplaats wordt in het zuiden begrensd door de gewestgrens, de
ganse ankerplaats ligt op grondgebied Schorisse (Maarkedal). Op de kaart
van Ferraris (ca. 1775) staat op de plaats van het huidige bos nog
akker- en weiland ingetekend. Vlak voor de Ferrariskaart werd opgemaakt
stond er nog een hakhoutbos. Desondanks wijzen de aanwezige
plantensoorten en het oude bosbestand duidelijk in de richting van een
oude bossite. Op de kaart van Vandermaelen (1850) staat het gebied
aangegeven als bos, met dezelfde vorm als in de huidige toestand.
Vermoedelijk vond de bebossing dus plaats aan het eind van de 18e eeuw.
De westelijke grens van het bos wordt gevormd door de Molenbeek. Tijdens
WOI werd het bos grotendeels kaalgeslagen. De toenmalige eigenaars
voerden zware kappingen uit. Grote delen van het bos zijn vermoedelijk
opnieuw aangeplant tussen de beide wereldoorlogen. In 1971 wilde een
privé- maatschappij het gebied opkopen op er weekendhuisjes neer te
zetten. Maar dat werd afgewezen onder druk van plaatselijke
actiegroepen. Midden de jaren 1970 werd een deel van het gebied voor
recreatie ingericht. Later werden delen van het bos terug voor het
publiek afgesloten omwille van de kwetsbaarheid van het gebied. Het hele
bos ligt op een naar het westen gerichte helling, die plaatselijk heel
steil kan zijn. De hoogte varieert van 95 à 105 m in het zuidoosten tot
50 à 65m in het noordwesten. De Molenbeek vormt bijna overal de
westelijke grens van het bos en wordt gevoed door bronnen in het bos en
ten zuiden ervan, in de provincie Henegouwen. De bronnen ontspringen
alle op eenzelfde niveau, een contactzone tussen zandige en kleiige
lagen. Het bos is omgeven met weiland en akkers, maar er zijn gelukkig
geen sterke storingsfactoren in de directe nabijheid. De bodem bestaat
doorgaans uit vruchtbare leem maar hier en daar dagzomen Tertiaire,
glauconietrijke zand- en kleilagen uit het Paniseliaan. In het
zuidelijke deel van het bos zijn een paar van dergelijke blokken door
erosie blootgelegd. Het bos Te Rijst bestaat voornamelijk uit gevarieerd
loofhout met overwegend hooghout en ongeveer 1,5 ha hak- en middelhout
langs de beek in het laagste, noordwestelijke deel van het bos. Aan de
structuur van de bestanden is te zien dat vroeger een groter deel van
het bos als middelhout werd beheerd dan thans het geval is. Het grootste
deel van het bos bestaat uit het Atlantische eiken-essenbos of
beukenbos. Op meer zandige plaatsen komt een weinig beuken-eikenbos
voor. Bij de bronnetjes en langs de beekjes groeit een karakteristiek
bronbosvegetatie. Ten zuidwesten van het bos komen de Kapellen van
Annoven voor. Eén grote wegkapel uit de 19e eeuw ligt naast de later
toegevoegde ommegang van zeven kleine kapellen ter ere van O-L-Vrouw van
Zeven Weeën van 1901. Dit lokaal bedevaartsoord is de laatste decennia
in verval geraakt. De restauratie werd in 1993 aangevat. In het gebied
rond het bos staan verschillende grote hoeven die voornamelijk uit de
19e eeuw dateren.



Landschapswaarden
-----------------


Wetenschappelijke waarde:
~~~~~~~~~~~~~~~~~~~~~~~~~

Het langgerekt bos op de oostelijke flank van de asymmetrische vallei
van de Meulebeek of Molenbeek, die in feite de bovenloop is van de
Maarkebeek. Er komen verschillende bronzones en geologische
ontsluitingen voor.

Historische waarde:
~~~~~~~~~~~~~~~~~~~


Op de kaart van Ferraris (ca. 1775) staat op de plaats van het
huidige bos nog akker- en weiland ingetekend. Vlak voor de Ferrariskaart
werd opgemaakt stond er nog een hakhoutbos. Desondanks wijzen de
aanwezige plantensoorten en het oude bosbestand duidelijk in de richting
van een oude bossite. Op de kaart van Vandermaelen (1850) staat het
gebied aangegeven als bos, met dezelfde vorm als in de huidige toestand.
Vermoedelijk vond de bebossing dus plaats aan het eind van de 18e eeuw.
De westelijke grens van het bos wordt gevormd door de Molenbeek. Tijdens
WOI werd het bos grotendeels kaalgeslagen. De toenmalige eigenaars
voerden zware kappingen uit. Grote delen van het bos zijn vermoedelijk
opnieuw aangeplant tussen de beide wereldoorlogen.

Esthetische waarde:
~~~~~~~~~~~~~~~~~~~

Het bos ligt op een steile helling in een
reliëfrijk landschap. In het valleitje wordt de beek begeleid door
vegetatie. Op de minder steile helling van de beekvallei en op
heuveltoppen komen uitgestrekte open landbouwlandschappen met verspreide
hoeven voor.


Sociaal-culturele waarde:
~~~~~~~~~~~~~~~~~~~~~~~~~


In 1971 wilde een privé-maatschappij het
gebied opkopen om er weekendhuisjes neer te zetten. Dit werd afgewezen
onder druk van plaatselijke actiegroepen. Midden de jaren 1970 werd een
deel van het gebied voor recreatie ingericht. Later werden delen van het
bos terug voor het publiek afgesloten omwille van de kwetsbaarheid van
het gebied.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

Het bos ligt op een steile helling, waar verschillende taluds
voorkomen, in een reliëfrijk landschap. In het valleitje wordt de beek
begeleid door vegetatie. Deze beek vormt de westelijke grens van het
bos. Op de minder steile, westelijke helling van de beekvallei en op
heuveltoppen komen uitgestrekte open landbouwlandschappen met verspreide
hoeven voor.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel

**Hydrografische Elementen:**

 * waterloop
 * beek
 * vallei
 * meander


Molenbeek, bronnen

**Geologie:**

 * ontsluitingen



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Landbouwkundig erfgoed:**

 * hoeve
 * schuur
 * stal


**Kerkelijk erfgoed:**

 * kapel


kapel O-L-V van Zeven Weeën

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * bomenrij
 * houtkant
 * hagen
 * kaphaag

**Historisch stabiel landgebruik:**

 * permanent grasland
 * kouters


**Bos:**

 * loof
 * hakhout
 * middelhout
 * hooghout
