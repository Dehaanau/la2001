Kasteel Rumbeke
===============

Anker ID: A30059
----------------

**Landschap**

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Hydrografische\_Elementen:**

 * beek
 * vallei

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park

 
Sterrebos

**Kastelen, landgoederen en aanhorigheden:**

 * kasteel
 * toren
 * landgoed
 * ijskelder
 * kasteelgracht

 
poortgebouwen

**Landbouwkundig erfgoed:**

 * stal
 * wagenhuis

 
bij kasteel als dienstgebouwen

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * hagen

**Kunstmatige waters:**

 * vijver

 
in beekdal gelegen

**Bos:**

 * loof
 * middelhout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Deze ankerplaats is gekneld tussen de bebouwing en dient gevrijwaard te
blijven van bebouwing. Daarbij dient men het bosbestand te onderhouden
om een buffer te vormen tegen de omliggende bebouwing. Het stervormige
drevenpatroon dient door aangepast beheer veel opvallender te worden.

--------------

B.landschapswaarden
-------------------

 Wetenschappelijke waarde:
De grote verscheidenheid aan landschapsbepalende elementen in het
park bepaalt de wetenschappelijek waarde door de aanwezige flora en
fauna rond deze elementen. Daarenboven bieden enkele merkwaardige en
zeldzame bomen, én de grote diversiteit aan flora een grote botnasiche
rijkdom aan het park. Door de kleiige ondergrond in het zuiden van het
park komt heir een andere meer vochtminnende flora voor. Het domein ligt
in een kleine vallei wat zorgt voor de watertoevoer naar de vijvers en
grachten.
Historische waarde:
Het 16e eeuwse kasteel is de kern en het oudste gedeelte van het
domein, en vertoont sporen van verbouwingen en aanpassingen. Het gaat
terug op een middeeleuwse hofstede en wordt in verband gebracht met de
graven van Vlaanderen. De jongere bijgebouwen vormen ondanks hun andere
bouwstijl één geheel met het kasteel door hun ligging rond het
grasplein, door hun historische relatie met het kasteel, en door de
omgrachting. De 18e eeuwse parkaanleg met het lanen- of drevenpatroon is
ondanks de mindere herkenbaarheid toch zeer bepalend voor het domein en
vormt de omkadering van het bouwkundig erfgoed.
Esthetische waarde: Het geheel van vrij gaaf historisch bouwkundig
erfgoed krijgt een esthetische meerwaarde door het omliggende park met
diverse landschapsbepalende elementen. Daarbij zorgen de lanen/dreven
nog steeds voor vista's naar het kasteel zelfs van de weg rond het
domein. De haag rondom het domein en de dreef langs de zuidelijke grens
begrenzen het park heel duidelijk.
Sociaal-culturele waarde :
Ruimtelijk-structurerende waarde:
De drevenstructuur is de basis voor het park en trekt de aandahct
naar het kasteel en andere gebouwen uit de wijdere omgeving. Dit beboste
domein vormt een groen eiland midden de beobiwng van Rumbeke. De
plaatsing van het kasteel en de elementen van het park is deels
gestructureerd door de vallei en de beek.

--------------

C.TEKSTUELE Omschrijving
------------------------

 Deze ankerplaats ligt ten zuiden van Roeselare en bevat het kasteel en
domein van Rumbeke. Het domein bevindt zich in een klein beekdal wat de
natuurlijke watertoevoer voor de vijvers en grachten waarborgt. Het
domein van Rumbeke wordt door enkele legendes verbonden met de graven
van Vlaanderen die vóór de 13e eeuw de heerlijkheid van Rumbeke bezaten.
De eerste graaf van Vlaanderen (Boudewijn met de Ijzeren Arm, 9e eeuw)
zou daar geleefd hebben. Het centrum van de heerlijkheid werd in 1502
omschreven als een grote hofstede met bos, land en water. In de 16e eeuw
werd ze omgevormd tot een landelijk herenhuis dat vrij goed bewaard is
gebleven. Het eigenlijke kasteel bestaat uit twee evenwijdige gebouwen
die verbonden zijn met een klein dwarsgebouwtje; ze dateren uit de 16e
eeuw. Naast enkele lagere hoektorentjes heeft het kasteel ook een hoge
peervormige spits. In de muren zijn de sleuven voor de jukken van de
vroegere ophaalbrug en de vroegere ingang nog duidelijk zichtbaar. De
kapel bevindt zich in het kasteel en is moeilijk zichtbaar aan de
buitenkant. Langs de straatkant en parallel aan de andere kant van het
grasperk , liggen twee poortgebouwen met aansluitend enkele bijgebouwen.
De poortgebouwen hebben een Tudorboogpoort en een korfboogpoort. Het
koetshuis met vier grote poorten en de duiventoren sluit aan op de poort
aan de straatzijde. Bij het andere poortgebouw staan de 19e eeuwse
paardenstallen. De gebouwen staan rond een centraal grasperk en worden
omringd door twee grachten die eertijds verbonden waren. Ten noorden van
het eigenlijke kasteel is deze gracht zeer breed. Ten noorden van het
kasteel liggen twee kleine kwadrantvijvertjes en een grasplein waar
vroeger de ommuurde moestuin was. Enkel de noordelijke muur van de
moestuin bleef gedeeltelijk bewaard. Het Sterrebos is aangelegd in de
18e eeuw. Vanuit een rond prieeltje vertrekken negen lanen die een zicht
bieden naar het kasteel, naar kerktorens (o.a. van Roeselare en Rumbeke)
en naar andere gebouwen in de omgeving van het park. De huidige dreven
zijn niet meer zo opvallend en beeldbepalend, waarschijnlijk door
onaangepast en/of te weinig beheer. Waar de lanen uitgeven op de straat
staat veelal nog een hekken. In het park staat een ijskelder. Het
parklandschap van het domein wordt voornamelijk bepaald door zeer
diverse landschapsbepalende elementen zoals vijvers, de ringsloot met
oeverbegroeiing, de weilanden en de Engelse tuin met enkele merkwaardige
exemplaren. Het zuiden van het domein heeft dicht tegen de oppervlakte
kleilagen die zorgen voor een vochtiger milieu met een vochtminnende
vegetatie. Rond het domein staat een haag en in het zuiden een dreef.
