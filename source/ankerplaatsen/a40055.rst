Scheldemeersen tussen Bevere, Petegem en Melden en kouter van Petegem
=====================================================================

:Ankerplaats ID: A40055




Omschrijving
------------

Deze ankerplaats situeert zich ten oosten van Petegem-aan-de-Schelde.
De oostelijke grens wordt door de Schelde gevormd, de dorpskom Melden.
Deze bevindt zich op de steilrand van de vallei van de Schelde. Aan de
kant van Petegem valt de steilrand op omdat hij de grens vormt tussen de
meersen en de kouter van Petegem. De meersen liggen onder grasland en
worden door een grachtenstelsel afgewaterd. Midden het meersengebied,
ongeveer parallel aan de Schelde, loopt de Rietgracht of Coupure. Deze
werd in de 18e eeuw gegraven voor de ontwatering van het gebied. De
kouter, tussen het dorp en het meersengebied gelegen, ligt buiten het
alluvium. De overgang van alluviaal gedeelte naar kouterlandschap wordt
geaccentueerd door de aanwezigheid van rijgehuchten, zoals Huiwede in
Wortegem- Petegem. De dominantie van weiland als grondgebruik en het
schaarse voorkomen van populieren- of wilgenrijen geven in de
Scheldemeersen bovendien aanleiding tot een open meerslandschap met
mooie perspectieven naar Oudenaarde (kathedraal), Melden (kerk), de
Vlaamse Ardennen en het voormalige klooster van Beaulieu. De overgang
naar het koutergebied is zeer duidelijk en voelbaar aanwezig. Het
meersengebied is een open zone rond de Schelde op de Ferrariskaart
(1775). De kouter is open landbouwland. Dit beeld blijft op de volgende
topografische kaarten behouden. Vanaf 1973 werden er aan de Schelde te
Melden kanalisatiewerken uitgevoerd in een zone tussen Waarde en Meers
gelegen. Hierbij kwam een vrij rijke meersperiodensite aan het licht,
wijzend op menselijke occupatie vanaf het laat- Mesolithicum. Het dorp
van Melden is ontstaan op een licht verhevenheid waartegen de Schelde
eertijds haar bedding had, het resultaat van erosie. De Sint-
Martinuskerk springt hier in het oog. In de onmiddellijke omgeving
treffen we een kouter aan, deze landbouwgrond ligt op een hoge
zandleemrug, net buiten de ankerplaats. Melden, dat in 1047 door de
graaf van Vlaanderen veroverd en ingelijfd werd, behoorde toe aan het
Land van Aalst en vormde een eigen administratieve- en
belastingseenheid. In 1452 werd het dorp geplunderd door de Gentenaars
in opstand tegen hertog Filips de Goede. De heerlijkheid Melden vormde
het kerngebied van de heren van Pamele en werd in 1651 verkocht aan de
heren van Melden. Het huidige grondgebied van de oude heerlijkheid kwam
nog grotendeels overeen de huidige heerlijkheid. Één van de grote
crisismomenten was de periode van de Hervorming, veel Meldenaars
bekeerden zich tot het protestantisme. De parochie was aan Sint- Maarten
gewijd. Melden leefde vooral van de veeteelt, de schapenteelt leverde de
wol voor de lakennijverheid. De Meldenstraat, waar ook de kerk gelegen
is, bestaat voornamelijk uit boerenarbeidershuisjes uit het midden van
de 19e eeuw, burgenhuizen van het midden van de 19e eeuw en huizen
aangepast in de 20e eeuw, ook de pastorie, uit 1856 daterend, ligt in
deze straat. De kerk, op een natuurlijke verhevenheid ingeplant,
profileert zich strek aan de zuid en oostzijde. Ze is omringd door het
ommuurde kerkhof. De oorspronkelijke Romaanse kerk zou uit de 12e eeuw
dateren. In de 16e eeuw gebeurden sterke verbouwingen. De belangrijkste
herstellingen dateren van 1871. De abdij van Beaulieu is een historische
site met restanten van de voormalige abdij. Begin de jaren 1290 stichtte
Isabella van Namen een vrouwenabdij waar zij kort nadien de
clarissenzusters uit het nonnenklooster instaleerde. Zijn noemde deze
plaats 'Bello Locco' of 'Beaulieu'. In 1296-1297 werd er een hospitaal
gesticht. Isabella van Namen overleed in 1298 en werd begraven onder het
koor van de verdwenen abdijkapel. Meer dan 50 dorpen schatplichtig aan
deze abdij die rechtstreeks onder het gezag van de paus stond. In 1331
werd de benedictijnerproosdij verkocht aan de clarissenabdij, de
benedictijnen kregen toen de "Proosdijabdij" als onderdak. In de 15e-
16e eeuw ontwikkelde de abdij zich tot één van de rijkste van
Vlaanderen, bezat een aanzienlijk scriptorium en bibliotheek en
onderging verschillende recontructies in 1525. In het midden van de 16e
eeuw kende ze een vervalperiode gevolgd door een bloeiperiode in de 17e
eeuw. Rond 1750 onderging het complex een grondige restauratie en
vernieuwing der gebouwen, op een anoniem 18e eeuws schilderij zijn de
thans bewaarde gebouwen te herkennen. Het klooster van Beaulieu bleef
gedurende vijf eeuwen bestaan, tot het onder Jozef II in 1783 verbeurd
werd verklaard. Kort nadien werd alle gebouwen verkocht en grotendeels
afgebroken om als materiaal te worden verkocht, goederen en
archiefstukken verhuisden grotendeels naar Wenen, en een deel raakte
verspreid en verloren. Vandaag resten enkel nog enkele delen uit de 17e
en 18e eeuw van de voormalige abdij: het poortgebouw, het
gastenkwartier, het kapelaanshuis en bijgebouwen. Vele delen raakten in
beide wereldoorlogen beschadigd en werden eind de jaren tachtig
gerestaureerd. Het poortwachtershuis, uit 1738, werd zwaar beschadig
tijdens WO II en is nadien grondig gerestaureerd tot taverne in de jaren
1980.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


Deze ankerplaats is in de Scheldevallei gelegen, op een brede
alluviale vlakte. Het steilrandje toont de overgang van het alluvium
naar de zandleemruggen aan. Er bevinden zich een antropogeen afgesneden
meander in het gebied.

Historische waarde
~~~~~~~~~~~~~~~~~~


Toestand op de kaart van Ferraris (ca. 1775): een groot meersgebied,
natte weilanden met grachtenstelsel dat zorgt voor afwatering. Er is een
strookvormige tot rechthoekige percelering. Er ligt een klein rijgehucht
aan de rand van de vallei, parallel aan de steilrand. De Scheldemeander
is nog niet afgesneden. De toestand is sterk vergelijkbaar op de kaart
van Vandermaelen (ca. 1850). Inmiddels is het gebied sterk gedraineerd
en deels bebost en gebouwd. De abdij van Beaulieu is een historische
site met restanten van de voormalige abdij. Begin de jaren 1290 stichtte
Isabella van Namen een vrouwenabdij waar zij kort nadien de
clarissenzusters uit het nonnenklooster instaleerde. Rond 1750 onderging
het complex een grondige restauratie en vernieuwing der gebouwen.
Vandaag resten enkel nog enkele delen uit de 17e en 18e eeuw van de
voormalige abdij: het poortgebouw, het gastenkwartier, het kapelaanshuis
en bijgebouwen. Vele delen raakten in beide wereldoorlogen beschadigd en
werden eind de jaren tachtig gerestaureerd.

Esthetische waarde
~~~~~~~~~~~~~~~~~~

De dominantie van weiland als grondgebruik en het
schaarse voorkomen van populieren- of wilgenrijen geven in de
Scheldemeersen bovendien aanleiding tot een open meerslandschap met
mooie perspectieven naar Oudenaarde (kathedraal), Melden (kerk), de
Vlaamse Ardennen en het voormalige klooster van Beaulieu. De overgang
naar het koutergebied is zeer duidelijk en voelbaar aanwezig. Open
landschap met strookvormige percelen, enkele alleenstaande bomen, geen
bebouwing in de meersen zelf aanwezig. Verschillende panoramische
zichten gericht op de Scheldevallei, de Vlaamse Ardennen. Zichten naar
de Scheldemeersen vanop het lemig Leie-Scheldeinterfluvium.


Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

Deze ankerplaats situeert zich ten oosten van Petegem-aan-de-Schelde.
De oostelijke grens wordt door de Schelde gevormd, de dorpskom Melden.
Deze bevindt zich op de steilrand van de vallei van de Schelde. Aan de
kant van Petegem valt de steilrand op omdat hij de grens vormt tussen de
meersen en de kouter van Petegem. De meersen liggen onder grasland en
worden door een grachtenstelsel afgewaterd. Midden het meersengebied,
ongeveer parallel aan de Schelde, loopt de Rietgracht of Coupure. Deze
werd in de 18e eeuw gegraven voor de ontwatering van het gebied. De
kouter, tussen het dorp en het meersengebied gelegen, ligt buiten het
alluvium. De overgang van alluviaal gedeelte naar kouterlandschap wordt
geaccentueerd door de aanwezigheid van rijgehuchten, zoals Huiwede in
Wortegem- Petegem.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


*Microreliëf:**

 * microreliëf
 * talud


*Macroreliëf:**

 * macroreliëf
 * steilrand
 * markante terreinovergang

*Hydrografische Elementen:**

 * waterloop
 * rivier
 * beek
 * vallei
 * meander
 * oude rivierarm


*Moerassige gronden:**

 * rietland



Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

*Koeren en hovingen:**

 * park


abdij van Beaulieu

*Nederzettingspatronen:**

 * nederzettingspatroon
 * gehucht

Melden

*Bouwkundig erfgoed:**

 * (heren)woning
 * huis


*Landbouwkundig erfgoed:**

 * hoeve
 * schuur
 * stal


*Kerkelijk erfgoed:**

 * abdij
 * pastorie


voormalige abdij van Beaulieu

Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

*Wegenis:**

 * weg
 * pad
 * kerkwegel


*Waterbouwkundige infrastructuur:**

 * kanaal
 * dijk
 * sas
 * grachtenstelsel


Rietgracht of Coupure

Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

*Lijnvormige elementen:**

 * bomenrij
 * knotbomenrij

*Topografie:**

 * repelvormig
 * opstrekkend
 * historisch stabiel


*Historisch stabiel landgebruik:**

 * voormalige communautaire akker
 * permanent grasland
 * kouters
 * meersen


*Bos:**

 * loof
 * hooghout
 * struweel


*Bijzondere waterhuishouding:**

 * watering



Opmerkingen en knelpunten
~~~~~~~~~~~~~~~~~~~~~~~~~


Ten westen van de ankerplaats bevindt zich een golfterrein. Op die
plaats is de topografie totaal gewijzigd en is het voormalige landschap
niet meer te herkennen. De ankerplaats grenst in het oosten aan een
opgespoten terrein. Ook hier is de topografie volledig getransformeerd.
In het meersengebied van Petegem komen enkele geïsoleerde akkers voor,
die niet in het landschap passen.


