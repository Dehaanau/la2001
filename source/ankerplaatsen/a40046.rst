Omgeving van Tissenhovemolen
============================

:Ankerplaats ID: A40046




Omschrijving
------------

Deze ankerplaats is tussen de dorpjes Mater en Horebeke gelegen. Rond
de Tissenhovemolen ligt de kouter van Horebeke. Ten westen daarvan ligt
de vallei van de Oossebeek, deze mondt ter hoogte van Welden in de
Schelde. Rond Mater monden de Spouwwaterbeek en de Borrekenbeek in de
Oossebeek uit. Mater is een site die van laat- prehistorische tijd
dateert. De straat Kerkgate is de hoofdstraat met een gekasseide aanleg
uit de periode 1857-1856. Een eerste vermelding van de kerk van Mater
dateert uit 998, toen de kerk door een markgraaf aan de
Sint-Pietersabdij geschonken werd. De vroegere parochiekerk bevond zich
echter ten noordoosten van de tegenwoordige kerk, nl ter hoogte van de
huidige Sint- Amelbergakapel. Waarschijnlijk klom die eerste kerk op tot
in de vroege middeleeuwen. Waarschijnlijk ging de vroegere kerk terug op
een bidplaats van de niet meer bestaande burcht van Mater. Op een niet
bekend tijdstip werd een nieuwe parochiekerk gebouwd, toegewijd aan
Sint- Marinus. De voorgaande parochiekerk bleef tijdelijk behouden als
Sint- Amelbergkapel, maar verdween volledig. De huidige kerk werk in
1780-1783 opgericht. Achter de kerk ligt de Sint- Amelbergakapel. Deze
kapel uit 1915-1916 in neo- Romaanse stijl, vervangt de oudere kapel die
op dezelfde plaats stond en tot de 16e eeuw opklom. Het gehucht
Tissenhove is tussen de kouter en de vallei van de Oossebeek gelegen. Er
komen verschillende hoeves voor. Een grote hoeve, van het gesloten type
met gekasseid erf, klimt tot 1700 op. In 1935 werd deze door brand
vernield maar terug opgebouwd. Er komen in de straat verschillende 19e
eeuwse hoeves voor. In de tempelstraat, de vroegere Rechemstraat, stond
tot 1954 een gebouw dat dienst deed als tempel voor de protestantse
bevolkingsgroep van Mater die hier eind de 18e eeuw nog bestond. Het
gebouw dateerde uit die tijd. Samen met de omliggende dorpen werd een
gemeenschap gevormd die bekend staat als de 'Vlaamse Olijfberg'. Het
oude wegkapelletje, onder linden naast de Sint- Amelbergakouter duidt de
site aan. Het is het keerpunt van lokale processies en stoeten. De
houten windmolen de 'Tissenhovemolen' of ook 'Oude Molen' en
'Jagerijmolen' genoemd is een korenmolen van het staakmolentype op lage,
open teerlingen. Hij is in een open landschap, op de kouter, gelegen, in
een typisch molenlandschap. Reeds in 1571 werd vermelding van de molen
gemaakt, van oudsher behoorde hij aan de baronie van Schorisse toe.
Vroeger bevond de molen zich 350 meter meer noordoostwaarts. Hij is
vermoedelijk omtrent 1776- 1787 overgebracht naar zijn huidige locatie,
met deels hergebruikt materiaal. Bij de verplaatsing werd de tweezolder
naar een driezolder omgevormd. In de 20e eeuw gebeurden er nog
wijzigingen aan de molen. De watermolen op de Oossebeek, de
Zwadderkotmolen of Waterkotmolen, ligt in een gaaf landschap. Het is in
oorsprong een zeer oude molen. De vroegere cirkelvormige spaarvijver ten
zuiden ervan is opgevuld en met bomen begroeid. Als oliemolen werd hij
in 1571 vermeld; sinds begin de 19e eeuw is het een korenwatermolen en
waarschijnlijk toen ook aangepast. In 1868 en 1882 werd de molen nog
gewijzigd. Sinds 1965 ligt de molen stil en werd hij nadien als
horecabedrijf in gebruik genomen. In 1975-76 werd hij gerestaureerd en
sinds 1988 is het een restaurant met gallerij. Het dorpsbeeld van Sint-
Maria- Horebeke wordt bepaald door een lintbebouwing aan weerszijden van
de Dorpsstraat en het ontbreken van een eigenlijk dorpsplein. De
bebouwing wordt gekarakteriseerd door verschillende typen, die de
weerspiegeling zijn van een concentratie van woonhuizen voor notabelen
naast enkele hoeven en arbeiderswoningen. De boerenhuisjes en een
hoevecomplex overheersen het dorpsbeeld. Deze gebouwen zijn in de kern
van de 18e eeuw. Er is telkens, zoals gebruikelijk in de Vlaamse
Ardennen, een hoogstamboomgaard en een groententuin aangelegd bij het
erf. De erfbeplanting bestaat verder uit hagen, kaphagen en knotbomen
die als afsluiting van het erf werden aangeplant en uit alleenstaande
gekandelaarde lindebomen. De herenhuizen zijn laat 18e eeuws tot 19e
eeuws en van het meers stedelijke type met twee verdiepingen, met
classicistisch geïnspireerde en doorgaans bepleisterde gevels en voor
het huis een voortuin. Verder treft men in de dorpskom enkele woningen
in landhuisstijl aan die in een ruim park met tuinpaviljoenen gelegen
zijn. De Onze-Lieve-Vrouwekerk van 1789-1790 is een uniek voorbeeld van
een laat-18e eeuws kerkgebouw dat niet het resultaat is van successieve
verbouwingen maar als één geheel werd geconsipieerd. Het landschapsbeeld
tegenover Ferraris is nog vrij intact gebleven. Sint- Maria- Horebeke is
reeds als een lintbebouwing te zien. Ten noordwesten daarvan is de
kouter van de Tissenhovemolen te zien. Nog meer naar het westen komt ook
de lintbebouwing voor die de kouter nu nog altijd van de vallei van de
Oossebeek scheidt. De vallei staat op Ferraris ingetekend als
meersgebied met perceelsrandbegroeiing omzoomd en enkele percelen bos.
De watermolen staat ook reeds bij Ferraris ingetekend. De huidige vallei
ligt onder natte graslanden met perceelsrandbegroeiing en er komen
eveneens enkele percelen bos voor. Op kaarten die na de Ferrariskaart
geproduceerd zijn is hetzelfde landschapsbeeld behouden gebleven.



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

De hoger gelegen kouterruggen zijn resistenter aan erosie vergeleken
met de asymmetrisch ingesneden beekvalleien. Deze beekvalleien vormen
hier een min of meer parallel hydrografisch net van waterlopen die in de
Perlinckbeek ontwateren. Karakteristiek zijn de brongebieden; deze
bronzones ontstaan op het contact van tertiaire zand- en kleilagen met
geassocieerde rijbewoning.

Historische waarde:
~~~~~~~~~~~~~~~~~~~


De toestand bij Ferraris (ca. 1775): landschap met kleine percelen
bos en weilanden met perceelsranden, zeer kleine regelmatige percelen
langs de beekvallei. Ter hoogte van de molen (die niet aanwezig is bij
Ferraris) bevindt zich een open landbouwlandschap. Zelfde situatie
vinden we bij de latere topografische kaarten. Het landschapsbeeld is
sinds de Ferrariskaart weining gewijzigd. De watermolen op de Oossebeek
was reeds op Ferraris aanwezig, van de kleinschalige dorpjes bleef de
structuur bewaard.

Esthetische waarde:
~~~~~~~~~~~~~~~~~~~

Site van de molen gelegen in een open landschap
met grote regelmatige percelen. Ten westen ervan is duidelijk een
beekvallei aanwezig, herkenbaar aan kleine percelen bos en gedeeltelijke
bomenrijen langs de oevers van de beek. Op de overgang tussen de kouter
en de beekvallei ligt een gehucht. De dorpjes Mater en Sint- Maria-
Horebeke liggen in het glooiende landschap.


Sociaal-culturele waarde:
~~~~~~~~~~~~~~~~~~~~~~~~~


In de Tempelstraat, de vroegere
Rechemstraat, stond tot 1954 een gebouw dat dienst deed als tempel voor
de protestantse bevolkingsgroep van Mater die hier eind de 18e eeuw nog
bestond. Het gebouw dateerde uit die tijd. Samen met de omliggende
dorpen werd een gemeenschap gevormd die bekend staat als de 'Vlaamse
Olijfberg'. Het oude wegkapelletje, onder linden naast de Sint-
Amelbergakouter duidt de site aan. Het is het keerpunt van lokale
processies en stoeten.

Ruimtelijk-structurerende waarde:
~~~~~~~~~~~~~~~~~~~~~~~~~~~~~~~~~

de hooggelegen kouters liggen onder akkerland. Op een kouter staat de
windmolen van Tissenhove. Ten westen van de kouter ligt de vallei van de
Oossebeek. Hier is het landschap meer gesloten; rond de weilanden komt
perceelsrandbegroeiing voor en er liggen ook enkele percelen bos. De
bebouwing situeert zich op de overgang van de kouters naar de valleien.



A. LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * markante terreinovergang
 * holle weg

**Hydrografische Elementen:**

 * waterloop
 * beek
 * vallei
 * meander


vallei van de Oossebeek, Spouwbeek en Borrebeek

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * park


**Nederzettingspatronen:**

 * nederzettingspatroon
 * plein
 * gehucht

Mater, Horebeke en Tissenhove

**Bouwkundig erfgoed:**

 * (heren)woning
 * huis
 * herberg


**Landbouwkundig erfgoed:**

 * hoeve
 * schuur
 * stal


**Molens:**

 * watermolen
 * windmolen


Tissenhovemolen (windmolen) en Zwadderkotmolen (watermolen)

**Kerkelijk erfgoed:**

 * kerk
 * kapel
 * pastorie


kerk en pastorie van Mater en Horebeke

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad


kasseiweg

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * houtkant
 * hagen
 * knotbomenrij
 * kaphaag
 * perceelsrandbegroeiing

**Topografie:**

 * blokvormig


**Historisch stabiel landgebruik:**

 * permanent grasland
 * kouters


**Bos:**

 * loof
 * middelhout
 * hooghout
 * struweel



OPMERKINGEN EN KNELPUNTEN
~~~~~~~~~~~~~~~~~~~~~~~~~

Recent neemt de residentiële bebouwing rond de dorpen Mater en
Sint-Maria-Horebeke uitbreiding, Dit verstroord het oorspronkelijke
karakter van de dorpjes. Ook komen rond enkele hoeven rond Tissenhove
nieuwe hangaars voor die niet bij het beeld van de traditionele hoeves
past.

