Kasteel van Ooidonk en Leiemeersen
==================================

Anker ID: A40009
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf

 
**Hydrografische\_Elementen:**

-waterloop
-rivier
-beek
-vallei
-meander
-oude rivierarm

 
**Moerassige gronden:**

-rietland

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-tuin
-park

 
**Nederzettingspatronen:**

-nederzettingspatroon
-plein
-gehucht

relatie Kasteel- dorp- hoeves, gehucht Bachte

**Kastelen, landgoederen en aanhorigheden:**

-kasteel
-toren
-orangerie
-hovenierswoning
-boswachterswoning
-muur
-omheining
-ijskelder
-kasteelgracht

 
duiventoren

**Bouwkundig erfgoed:**

-(heren)woning
-huis
-herberg
-afspanning

 
**Landbouwkundig erfgoed:**

-hoeve
-schuur
-stal
-wagenhuis

 
**Kerkelijk erfgoed:**

-kerk
-kapel
-pastorie

 
Raasboomkapel

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad

 
**Waterbouwkundige\_infrastructuur:**

-brug
-sluis
-grachtenstelsel

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

-bomengroep
-solitaire boom

 
**Lijnvormige elementen:**

-dreef
-bomenrij
-houtkant
-hagen
-knotbomenrij
-perceelsrandbegroeiing

**Kunstmatige waters:**

-vijver

 
**Topografie:**

-blokvormig
-onregelmatig

 
**Historisch stabiel landgebruik:**

-permanent grasland
-kouters
-meersen

 
**Bos:**

-naald
-loof
-broek
-hakhout
-middelhout
-hooghout
-struweel

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

Een stuk van de Leiemeersen, ter hoogte van Astene, is opgehoogd. Er
staan binnen de ankerplaats enkele woningen die zwaar verbouwd zijn en
die niet thuishoren in dit landschap.

--------------

B.landschapswaarden
-------------------

 Wetenschappelijke waarde:
Dit gebied is in de vallei van de Leie gelegen. Vosselareput is een
afgesneden meander van de Leie. Een nog actieve meander is de
Otegemsham. In dit meersengebied ligt het kasteeldomein van Ooidonk op
een donk.
Historische waarde:
Het huidige perceelspatroon is herkenbaar volgens Ferraris, de loop
van de beken is niet gewijzigd. De middenhoutbestanden bestaan oa uit
eeuwenoude eiken met hakoutetages en ze zijn zo aangeplant dat er een
doorzicht is naar het kasteel toe. Het betreft hier een dubbel omgracht
kasteel, mogelijks teruggaand op een Frankische kolonisatie.De
hoektorens resteren nog uit de tijd van de 13de eeuw. Huidig kasteel is
in 1955 gebouwd. Dit kasteel behoorde tot de verdedigingsgordel voor de
bescherming van het Gentse Gravensteen. De lindedreef werd rond 1567
aangelegd als verbindingsweg tussen het kasteel en de steenweg Gent-
Deinze. Een speciaal grachtensysteem regelde de waterstanden van de
vijver en de omwalling van het kasteel. Het Engelse landschapspark werd
in de 19e eeuw aangelegd. Rond het kasteeldomein staan verschillende
hoeves die in relatie met het kasteel staan. De Oude Leiearm is rond
1860 van de Leie afgesneden. Bij de rechtstrekking van de Leie heeft men
een sluis gebouwd. Binnen de Oude Arm van de Leie bleef het
meersenkarakter van het gebied behouden, dit is ook aan de Otegemsham
zo. Op de Leie bevindt zich een sluis van het jaar 1867.
Esthetische waarde: Vanop de Vetterskouter zijn er zichten op de
Leiemeersen. De meersen zijn een vochtig, open gebied. In het
kasteelpark zijn er verschillende zichten aangelegd. De kasteeldreef
vormt de verbinding tussen het kasteel en het dorp Bachte- Maria-
Leerne. Het gehucht Bachte grenst aan Vosselareput, een oude
Leiemeander. De Rekkelingebeek verbreed zich op sommige plaatsen, en
wordt op andere plaatsen weer veel smaller.
Sociaal-culturele waarde :
Ruimtelijk-structurerende waarde:
Het kasteeldomein van Ooidonk met zijn bijhorende gebouwen vormt een
cultuurhistorische entiteit binnen het ruimer landschappelijk waardevol
gebied van de Leiemeersen. Het kasteeldomein met bijhorden bossen liggen
op een drogere donk, de natte stukken worden als meersen gebruikt.
Vanuit het bos is er via dreven een visuele relatie met het kasteel.

--------------

C.TEKSTUELE Omschrijving
------------------------

 Het kasteeldomein van Ooidonk te Deinze (Bachte-Maria-Leer-ne),
gelegen binnen een grote meanderende Leiebocht en uitge-strekt
meersengebied, is één der bekendste en integraal best bewaarde
historische kasteeldomeinen van Vlaanderen waarvan, naast het kasteel
zelf reeds een aantal architecturale elementen beschermd zijn.
Architectuur en omgevend landschap zijn hier doorheen de geschiedenis op
zulke wijze verweven tot één geheel dat het totaalbeeld primeert en de
verschillende onder-delen met intrin-sieke waarde de componenten vormen
van het totale monument. De naam "Ho-donc", van Frankische oorsprong,
verwijst naar een zeer oude nederzetting met strategische functie,
gezien zijn ligging op een verhevenheid in de grote Leiebocht, in de
nabijheid van de baan Gent-Deinze-Ieper. Vermoedelijk had deze eerste
nederzetting een typische mottestructuur met afzonderlijk omgracht
opper- en neerhof. Volgens de eerste archiefdocumenten van de 13de-14de
eeuw had het een zeker aanzien en grote uitgestrektheid doch van een
kasteel is nog geen sprake. Het is Jan de Fosseux, heer van Nevele, die
in 1387 de plaats uitkiest voor zijn nieuwe verblijfplaats en de in kern
nog aanwezige waterburcht liet optrekken met zijn typische vierkante
plattegrond met vier hoektorens, omgeven door een brede walgracht.
Maarten della Faille, de nieuwe eigenaar in 1592, gaf het kasteel zijn
renaissance uitzicht met open galerij aan de binnentuinzijde en zijn
omringend domein zoals wij het kennen door talrijke 16de en 17de eeuwse
documenten. De brede binnenwal onmiddellijk rond het kasteel en de
rechthoekige buitenwal die de tuin en het vroegere neerhof omsluit
evenals het drevenpatroon en het kasteelbos omgeven door meersen zijn
duidelijk aanwezig. Pas in de eerste helft van de 19de eeuw, onder de
familie du Bois wijzigde de omgeving van het kasteel aanzienlijk.
Architect J.J. Dutry wordt vermeld door J.P. Goetghebuer als werkzaam in
het park van Ooidonk. Mogelijk is geheel de reorganisatie van het domein
van zijn hand. Het neerhof voor het kasteel werd gesloopt en op de
plaats kwam de grote landschapsvijver met eilandjes die verbonden werd
met de omgrachting. Hierdoor werd ook de hoofdtoegang verplaatst naar de
noordelijke hoek bij de dreef en werd een ijskelder aangelegd onder een
met linden beplante heuvel. Het "Engels park", aangelegd met slingerend
wegenpatroon en tra's, de oranjerie en moestuin werden toen ook
aangelegd en met het kasteelpark verbonden via een overbrugging van de
landweg naar de Leie-meersen, op de plaats van de oorspronkelijke
ingang. De familie t'Kint de Roodenbeke, eigenaars sinds 1864, gaven het
kasteel zelf zijn huidige uitzicht tijdens een grondige
restauratiecampagne onder leiding van de Franse architect C. Parent.
Naast de tuinen en het kasteelgoed is er een bos met zijn oorspronkelijk
drevenpatroon bewaard. Mooie middelhoutbestanden met eeuwen oude eiken
met een hakhoutetage bleven tot op heden behouden. De siertuin tussen de
binnen- en buitenwal kreeg zijn huidige constellatie tijdens het
Interbellum onder meer met een vroeger zwembad en paden aangelegd in
flagstone wat wijst op een verwantschap met de "Nouveau Jardin
Pittoresque". Ooidonk is nog een vrij intact kasteeldomein. Mede door de
unieke strategische ligging in het meersengebied binnen de grote
Leie-bocht is het domein met zijn voorname gebouwen (deels reeds
beschermd als monument), dubbele omgrachting, tuinen, vijver,
kasteelbos, boerderijen en landerijen een representatief geheel
gebleven. De Ooidonkdreef, de in 1567 aangelegde verbindingsdreef met de
steenweg, is nog een unieke lindendreef met bij de steenweg het vroegere
dorpscentrum van Sint-Maria-Leerne en verder een rechtlijnig verloop
doorheen de weilanden. Links en rechts van Ooidonkdreef of aansluitend
bij het kasteelgoed in het zuiden liggen nog enkele hoeven die sinds
eeuwen deel uitmaken van de bezittingen van het kasteel en die wegens
hun historische samenhang en hun intrinsieke architecturale waarde
eveneens binnen het erfgoedlandschap zijn opgenomen. De arm van de oude
Leie te Astene wordt ook nog wel Vosselareput genoemd (naar een stuk van
de arm dat is ingericht als zwemgelegenheid). Het zicht rond deze arm
wordt grotendeels bepaald door de omliggende weilanden, hier en daar
komen woningen voor langs de arm. Deze voormalige Leie meander heeft een
lengte van 4710 meter. Over het juiste tijdstip van het afsluiten van
deze arm heerst onduidelijkheid. Afhankelijk van de bron varieert het
jaartal tussen 1850 en 1860. De overheid zou de 'heuvel' hebben
doorgestoken, een sas geboord en aldus de scheepsweg verkort hebben.
Volgens het sashuis te Astene is de sluis te Astene waarschijnlijk vanaf
1865 gebouwd en gebeurde de afsluiting van de meander vermoedelijk in
1867. Het landschap binnen de meander typeert zich als meersengebied,
met weinig lineaire vegetatie. Sinds de Ferrariskaart zijn er geen
spectaculaire wijzigingen gebeurd. Aan de oostelijke zijde van het
Kasteel van Ooidonk ligt eveneens een meersengebied. Een meander van de
Leie, Otegemsham, slingert zich hier door de weilanden. Aan de overzijde
van de Leie ligt het Kasteel Ter Lake, nu Ter Leie genoemd. Het boomrijk
park eromheen is in de Coleghemham gelegen. Het park is toegankelijk via
een smeedijzeren hek, het huidige gebouw dateert van 1841, later
gebeurden nog aanpassingen. De overwelfde kelders van het vroegere
feodale heerlijke verblijf van "Ter Laecke", van de heren van Nevel
afhankelijk en reed in de 15e eeuw vermeld, bleef als oude kern bewaard.
Het erfgoedlandschap, dat uit het Kasteeldomein van Ooidonk en de
omliggende Leiemeersen bestaat, wordt bijna volledig door bewoning
omsloten. Vanop de kleine Vetterskouter heeft men een zich op de
Leiemeersen. Het gehucht Bachte is aan de oever van de Oude Leiearm
gelegen. Over het kerkje van Bachte, dat een zeer vroege oorsprong
heeft, zijn thans nog sporen uit de 11e en 12e eeuw. Er zijn geen
middeleeuwse geschreven bronnen, wel wordt in 820 en 941 gewag gemaakt
van de plaats Bathio of Batta, mogelijk te identificeren met het later
Bachte. Het Sint- Pieters-en-Pauluskerkje van Bachte, geeft ons een vrij
goed beeld van een eenbeukig zaalkerkje.
