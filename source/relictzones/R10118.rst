R10118: Vallei van de Molse en Scheppeleikse Nete
=================================================

| Verstoring:
|  Bebouwing en industrie aan randen van vallei, zelfs gedeeltelijk in
vallei, en versnippering door infrastructuren (N71, N18, N103,
spoorweg).

| Herkenbaarheid: 3

| Samenhang: 3

| Gaafheid: 3

| **Historische waarde:**
|  Molse Nete: vanaf Kievermont stroomopwaarts sterk meanderend verloop;
zeer goed herkenbare vallei door relatief gave perceelsstructuur en veel
restanten van opgaande begroeiing langsheen percelen (cf. MGI);
valleigrond tussen Molse Nete en zuidelijke ring rond Mol wordt
gekenmerkt door beemden met lineaire, strookvormige elzenhagen loodrecht
op de Molse Nete en verdient speciale aandacht omdat het op
illustratieve wijze de middeleeuwse privatisering tentoonstelt toen de
gemene 'ensel'-beemden werden verkaveld tot strookvormige graslanden;
oostelijke afbuiging is vrij brede vallei met herkenbare langgerekte
percelen begeleid door resten opgaande begroeiing en talrijke kleine
vijvertjes (cf. MGI). Scheppeleikse Nete: meanderende loop begeleid door
langgerekte percelen met resten opgaande randbegroeiing en talrijke
kleine vijvertjes (cf. MGI); vallei is sterk versnipperd door bebouwing
en diverse infrastructuren (kanaal, N71, spoorlijn e.a.). Archeologische
vondst: slechts een deel van een zone met lithisch materiaal,
protohistorisch grafveld en protohistorische bewoning 'Asbergen' -
'Tombroeken' (grootste deel van archeologische zone bevindt zich in
relictzone R10123).

| **Esthetische waarde:**
|  Zeer goed herkenbare vallei met sterk meanderende loop en relatief
gave valleigronden.



| **Beleidswenselijkheden:**
|  Vrijwaren van verdere versnippering door bebouwing en
infrastructuren; behouden van uitzicht valleigronden.
