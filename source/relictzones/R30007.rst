R30007: Poldergebied achterland haven Zeebrugge
===============================================

Verstoring:
Groot deel van het gebied is reeds ingenomen door de haven van
Zeebrugge en zijn vergraven terreinen. De huidige relictzone grenst aan
deze terreinen en wordt visueel verstoord door de aanwezigheid van de
haven van Zeebrugge.

Herkenbaarheid: 1

Samenhang: 1

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Bevindt zich in het uitgeveende polderlandschap ten noorden van
Dudzele. De twee delen van de relictzone zijn restanten van de
oorspronkelijke polderbodem die bestaat uit een afwisseling van lichte
kleigronden en uitgeveende poelgronden, met een uitgesproken
microreliÃ«f. Er is een aanzienlijke oppervlakte verzilte weiden aanwezig
(door zoutwaterinfiltratie vanuit het Boudewijnkanaal) met brede,
ondiepe sloten. Belangrijk overwinteringsgebied van zeldzame
vogelsoorten.


Historische waarde:
~~~~~~~~~~~~~~~~~~~

Structuur van het gebied nog duidelijk daterend van de 18de eeuw :
percelering, grondgebruik, wegen- en grachtenpatroon is goed te
vergelijken met de toestand op de kaart van Ferraris, Vandermaelen en
MGI 1/20.000.


Esthetische waarde:
~~~~~~~~~~~~~~~~~~~

Overwegend weiland. Open landschap, skyline is topografisch begrensd.
Regelmatige percelering van gemiddelde grootte, weinig
perceelsrandbegroeiing, rechte perceelsgrenzen, hoeven regelmatig
verspreid. Het weidelandschap vormt een nog kleinschalig landschap en is
relatief rijk aan kleine landschapselementen.




Beleidswenselijkheden:
~~~~~~~~~~~~~~~~~~~~~~

Het resterende oorspronkelijke poldergedeelte zou zo lang mogelijk in
zijn authentieke staat moeten gehouden worden met uitsluitend vormen van
grondgebruik die het gebied geschikt houden voor zijn flora en fauna.
Aanleggen van een bufferzone aan de randen met het achterhavengebied.
