R70021: Vallei van de boven- en middenloop van de Abeek
=======================================================

Verstoring:
Verstedelijking te Meeuwen.

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Het gedeelte van de Abeek op het Kempens plateau, dit is van bron tot
Reppel is een ondiepe vallei met verlaten hooilanden, moerassen en
aanplantingen van populier.


Historische waarde:
~~~~~~~~~~~~~~~~~~~

Bijzonder rijk gebied op het vlak van archeologie met oa. Celtic
fields, Steentijdsites, Metaaltijdsites (oa grafheuvels), Cultusplaats
uit de Romeinse periode, Middeleeuwse grafvelden, ... De Abeekvallei
zelf heeft een belangrijke concentratie watermolens over haar
middenloop, heeft een kleinschalig bodemgebruik van hooilanden,
moerassen en populier en meerdere schansen. Bij vergelijking van de
Ferrariskaart, Vandermaelenkaart met de huidige situatie valt op dat het
gaat om een complex van gave oude landbouwlandschappen op plaggenbodems,
met typische percelering, bijhorend bouwkundig erfgoed en dit alles
geÃ«nt op de vallei van de Abeek die als ruggegraat door de relictzone
loopt in noordelijke en noordoostelijke richting. Voorbeelden van oude
landbouwlandschappen zijn : -Erpekom (Ercpekom) en Berenheide
(Bernheyde) met historisch stabiele percelering en van elkaar gescheiden
door de zeer smalle Gielisbeek - Ellikom (Eelicum) : relatief gaaf
akkercomplex ten oosten van het dorp (Ferrariskaart = bodemkaart) -
Honsem met plaggencomplex gelegen in de oksel van de Abeek en een
zijbeek, met verschillende kapellen - De langgerekte communautaire akker
ten oosten van Meeuwen op de Ferrariskaart komt exact overeen met het
plaggenbodemcomplex volgens de bodemkaart, het akkercomplex is echter
sterk verstedelijkt. Een van de uniekste voorbeelden is Plockroy :
typisch straatgehucht langsheen de Abeekvallei met langgevelhoeven kops
op de straat, met een historisch stabiele opstrekkende percelering dwars
op de weg, op plaggenbodems begrensd door historisch stabiel bos. Naast
deze oude landbouwlandschapen werden in de relictzone opgenomen : -
Nieuwdorp, een 19e eeuws straatgehucht (heide op Ferrariskaart) met
historisch stabiele percelering - De bossen tussen Meeuwen en Wijshagen
(aangeplant na 1850) omwille van de archeologische betekenis van dit
gebied - Donderslag : op Vandermaelenkaart herkenbaar landschap met oa
historisch stabiel bos - Meeuwen centrum : rijke concentratie bouwkundig
erfgoed




Beleidswenselijkheden:
~~~~~~~~~~~~~~~~~~~~~

Vrijwaren van bebouwing van de beekvallei. Bescherming Plockroy als
landschap. Vrijwaren van de oude landbouwlandschappen tegen intensieve
landbouw.
