R34001: Scheldevallei van Berchem tot Oudenaarde
================================================

| Verstoring:
|  Petegem, Kloosterhoek : gedeelte van de Scheldevallei verstoord door
golfterrein. Scheldemeersen Kloosterhoek Oudenaarde, archeologische
waarde: hoge druk van recreatie. Graslanden in de Scheldevallei
gescheurd voor de teelt van maïs.

| Herkenbaarheid: 2

| Samenhang: 2

| Gaafheid: 2

| **Wetenschappelijke waarde:**
|  Van Merelbeke tot Avelgem (zie ook R98, R54) loopt de Schelde in een
vlakke vallei die in breedte varieert van 500 tot 1500 m. Kleine
niveauverschillen vinden hun oorsprong in de aanwezigheid van
oeverwallen, het bestaan van oude opgevulde geulen, het voorkomen van
zandige pleistocene of laatglaciale ruggen (zgn. donken) en tenslotte in
het afgraven van de alluviale klei voor baksteenfabricatie. De
ontwatering van het alluvium gebeurde vroeger ofwel langs afvoergrachten
ofwel langs beken met een volledig kunstmatig tracé. Langs de rand van
het Scheldealluvium: zandige ruggen die het resultaat zijn van lokale
verstuivingen tijdens koude en droge periodes van het Laatglaciaal. De
oeverwallen zijn uitgebrikt: afgegraven voor de kleiwinning en nadien
als moeras achtergelaten. Afgesneden meanders (in de 18de eeuw en rond
de eeuwwisseling), oeverwallen en oude, opgevulde geulen.

| **Historische waarde:**
|  Alluviale vlakte van de Scheldevallei is een gebied met potentiële
archeologische vindplaatsen. Antropogene rechttrekkingen van de Schelde
vanaf late Middeleeuwen. In 18e eeuw nog weinig afgesneden (hetzij
natuurlijk hetzij antropogeen) meanders. Het Schelde-alluvium dat tot in
de eerste helft van deze eeuw gekenmerkt was door een meerslandschap met
open karakter heeft sedertdien aanzienlijke transformaties ondergaan.
Ter hoogte van Kloosterhoek en Oud kasteel Petegem: Romeinse site en
site uit Karolingische tijd. Sommige delen zijn uitgebrikt: afgegraven
voor de kleiwinning en nadien wordt de grond als moeras achtergelaten en
beplant met populieren. Het uitbrikken van de gronden kende zijn
hoogtepunt rond de eeuwwisseling. Scheldevallei Wortegem-Petegem: vooral
weiland op Ferraris, open landschap, geen perceelsranden aanwezig.
Petegem, Kloosterhoek: oude meander van de Schelde. Scheldemeersen
Kloosterhoek Oudenaarde: donksite, nederzettingen uit middensteentijd
tot en met romeinse periode op zandige opduikingen. Scheldemeersen
Melden: meersgebied vergelijkbaar met de toestand van Ferraris.

| **Esthetische waarde:**
|  Vallei met gekanaliseerde rivier, het reliëf van de valleiranden is
sterk uitgesproken en structuurbepalend voor de skyline en de
perceptieve ruimtelijke begrenzing van de eenheid. Sterk afwisselende,
meestal gerichte zichten met wisselende kijkdiepte. De afgesneden
meanders met lineair groen zijn sterk structurerend. Hoofdzakelijk
meersen, met greppels doortrokken en met grachten omgeven, uitgebrikte
gronden en weinig akkerland op de donken. Populierenaanplantingen zijn
geassocieerd met afgesneden meanders. Meersen tussen Oudenaarde en
Petegem en vanaf Ruien tot Avelgem (West-Vlaanderen): open karakter,
sporadisch komen perceelsranden voor, akkerland is uitgebreid door
verlaging van de grondwatertafel. Scheldevallei Wortegem-Petegem: open
landschap, oude Scheldemeander. Scheldemeersen Melden: open landschap,
overwegend weiland.

| **Sociaal-culturele waarde:**
|  Belangrijke betekenis als grens: historische grens van het graafschap
Vlaanderen.

--------------

| **Beleidswenselijkheden:**
|  ,
