R30024: Poldergebied Ramskapelle - Allaertshuizen
=================================================

Verstoring:
Verstoord door ruilverkaveling Ramskapelle (akte 7/12/84) : de
ontsluitingswegen zijn grotendeels gewijzigd.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Deze relicten van de polders vormen kleine eilandjes binnen een
uitgesproken vlak en open gebied. De weinige micro-topografische
verschillen kunnen verklaard worden door uitveningen, kleiontginningen
en de aanwezigheid van getijdegeulen die bij de indijking van het gebied
nog niet volledig opgevuld waren. Uitgelezen rust- en foerageerterrein
voor water- en weidevogels.


Historische waarde:
~~~~~~~~~~~~~~~~~~~

In de omgeving van Wulpen en langs de vroegere getijdegeulen kunnen
een aantal belangrijke Gallo-Romeinse vindplaatsen opduiken. De
inpoldering van deze zone vond plaats in de 2de helft van de 11de, de
12de en de 13de eeuw. De percelering is hierdoor grootschaliger geworden
en de bewoning verspreider. De hoeves zijn groot en velen ervan waren in
oorsprong abdijhoeves. Op het Hemmegoed te Ramskapellen en de
Allaertshuizen te Wulpen werden tussen 1230 e, 1240 monumentale schuren
opgebouwd. De gestage inpoldering van de Ijzermonding kan afgelezen
worden aan de opeenvolgende boogvormige bedijkingstracés. De kerke- en
kapellesuffixen, die respectievelijk vanaf 1000 en 1100 opduiekn,
verraden het ontstaan van nieuwe nederzettingen en de geleidelijke
verdichting van de bewoning. De percelering, ontstluiting en grachten
zijn in deze kleine relictzones nog grotendeels behouden na de
ruilverkaveling.


Esthetische waarde:
~~~~~~~~~~~~~~~~~~~

De percelering is vrij grootschalig met onregelmatig, blokvormige
percelen en slechts zeer sporadisch perceelsrandbegroeiing opduikt. De
grillige perceleringspatronen zijn afgegrensd met grachten.




Beleidswenselijkheden:
~~~~~~~~~~~~~~~~~~~~~

maximaal behoud van het open landelijk karakter door : -
niet-grondgebonden landbouw te weren; - architectonisch (kleur, vorm,
hoogte) inpassen van nieuwe constructies zodat ze de bestaande vertikale
blikvangers (skyline dorpen) niet domineren; - bebouwing te beperken tot
de renovatie van de bestaande bebouwing, enkel kleinschalige
ambachtelijke industrie te stimuleren aansluitend bij de kernbewoning; -
het weren van alle lintbebouwing; - het behoud van grote open ruimten
met weinig lineair groen, ecologische corridors vooral te associëren met
sloten, dijken en wegen; - het accentueren van de identiteit tussen de
verschillende subeenheden.
