R30012: Poldergebied Koolkerke - Dudzele
========================================

Verstoring:

Herkenbaarheid: 2

Samenhang: 2

Gaafheid: 2

**Wetenschappelijke waarde:**
De sterke koppeling die er nog steeds is tussen geomorfologie, bodem
en landgebruik zorgt in dit poldergebied voor een gestructureerde
landschapsecologische samenhang. Overgang van duinen naar polders. Grote
bodemkundige variatie van strandvlakte van het Middelland ten zuiden van
Everdijk, de strandvlakte van het Jong Middelland ten noorden van
Everdijk en het vlak gebied van kreekruggronden Microreliëf, slotenrijk
gebied, botanisch en avifaunistisch belang. Verschillende kleine sloten
en depressies aanwezig die zorgen voor een goed ontwikkeld microreliëf.
Kerngebied voor overwinterende ganzenpopulaties, rijk weidevogelgebied
en botanisch waardevolle graslanden.

**Historische waarde:**
Drooggelegd vanaf de 8ste eeuw. Percelering en structurele kenmerken
volgens 18de eeuw. Op de Ferrariskaart behoort het gebied tot een bos-
en boomgaardenrijke polderstrook tussen Brugge en Blankenberge. Grote
dichtheid van relicten van waardevolle hoevesites. Fragmenten van
houtkanten en bomenrijen. De landschapsecologische samenhang is ook
historisch waardevol. Aantal historische graslanden aanwezig. Diverse
kleine landschapselementen zijn goed bewaard gebleven. Grens
verdedigingslinie, fort van Beieren.

**Esthetische waarde:**
Open landschap met vele wijdse panoramische zichten in verschillende
richtingen. Ronsaardbeek met bomen langs oever is linaire blikvanger,
kleine onregelmatige percelen, kronkelende wegen en grachtenpatroon,
verspreide, alleenstaande bebouwing. Het landgebruik volgt nog steed
grotendeels het klassieke patroon van kreekruggen en komgronden. De
traditionele graslanden zijn sterk dooraderd met sloten. Fragmenten van
houtkanten en bomenrijen zijn kenmerkend voor het mozaïeklandschap van
de kreekruggronden. De landschappelijke structuur is gekenmerkt door
omkaderende populierenrijen rond hoeven, graslandpercelen en
knotwilgenrijen.



**Beleidswenselijkheden:**
Vrijwaren van de resterende open ruimte door bundelen van de
versnijdingen en groeperen van nieuwbouw in bestaande kernen, weren van
niet grondgebonden landbouw (serreteelt). Behoud van de geomorfologische
eigenheid en de landschappelijke structuur van dit landschap met het
daaraan verbonden grondgebruikspatroon van grasland en akkerland. Behoud
van het microreliëf en de dichte dooradering van de graslandcomplexen
met sloten. Bewerkstelligen van de voor het gebied typerende omkadering
rond hoeven en perceelsrandbeplantingen.
