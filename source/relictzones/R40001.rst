R40001: Krekengebied St.-Jan-in-Eremo - Watervliet - Assenede
=============================================================

Verstoring:
Sint-Barbarapolder in Watervliet : geen gelijkenisssen met Ferraris
herkenbaar. Percelering is zeer sterk gewijzigd, perceelsranden allemaal
verdwenen.

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Aanwezigheid van verschillende kreken : Westelijk deel : Boerekreek,
Roeselarekreek, Oostpolderkreek, Molenkreek, Bentillekreek,
Vrouwkeshoekkreek, Hollands Gat, Blokkreek. Oostelijke deel : Grote
Geul, Rode Geul, Klein Geulken, Kapelpolderkreek. Kreken zijn restanten
van het oude krekensysteem. Verdwenen kreken nog herkenbaar in bodem- en
vegetatiesporen. Gedeelte polderlandschap van Watervliet-Boekhoute :
marien dek door overstromingen van het einde van de 14de eeuw. Gedeelte
van het krekengebied van Sint-Kruis - Sint-Jan-in-Eremo : mariene
invloed te zien aan de open en de half verlande kreken. Gedeelte van het
overgangsgebied van Bentille-Watervliet : dekzanden bedolven onder een
dun marien dek. Gedeelte van het krekengebied van Assenede : open kreken
zijn restanten van een oud krekenstelsel. Mariene oorsprong van de
kreken duidelijk door het voorkomen van zoutminnende planten.


Historische waarde:
~~~~~~~~~~~~~~~~~~~

Huidige kreken hebben verloop volgens vroegere wegen en waterwegen
(duidelijk te zien op de kaart van P. Pourbus, 1571) Gedeelte
polderlandschap van Watervliet-Boekhoute : inpoldering in de 16de eeuw.
Wegenpatroon in het gebied is volgens Ferraris. Richting van de percelen
is ongeveer dezelfde gebleven : lange percelen, strookvormig. Gebied
rond St-Margriete : percelering is grotendeels gelijk gebleven, richting
niet veranderd. Wegenpatroon en krekenpatroon niet gewijzigd tov
Ferraris. Gebied rond Watervliet : percelering is grotendeels gelijk
gebleven, landgebruik van Ferraris nog herkenbaar in huidige toestand.
Aantal cultuurhistorische belangrijke hoeves, historisch dijkenpatroon.
Sint-Kristoffelspolder : richting van de perceelsblokken is gelijk
gebleven. Bij Noorddijk : rest van een geul, brede beek te herkennen,
ook duidelijk aanwezig op Ferraris. Moerassig weidegebied te herkennen
op Ferraris. Gedeelte van het krekengebied van Sint-Kruis -
Sint-Jan-in-Eremo : invloed van de stormvloeden (overstromingen van
1375-76 en de Sint-Elisabethsvloeden van 1404 en 1421), definitief
bedijkt in de 17de eeuw. In de 12de en 13de eeuw : belangrijke
turfwinningen. Gebied rond St-Jan-in-Eremo : richting percelering
volgens Ferraris. Gedeelte van het overgangsgebied van
Bentille-Watervliet : inpoldering van de 15de eeuw en begin van de 16de
eeuw. Gedeelte van het krekengebied van Assenede : zuidelijk en
westelijk gedeelte ingedijkt in de 16de eeuw, centrale en oostelijke
deel in het begin van de 17de eeuw. Grote percelen, ook herkenbaar op
Ferraris, wegen- en dijkpatroon ook herkenbaar en vrij gaaf volgens
Ferraris. De hele relictzone : gebied met potentiële afgedekte
archeologische vindplaatsen. Gebied Boekhoute, Schare : zandige
opduiking met grafheuvel uit de bronstijd. Heel de relictzone is een
potentiële archeologische vindplaats.


Esthetische waarde:
~~~~~~~~~~~~~~~~~~~

Vlak landbouwgebied met kleine, lage kerndorpen en sterk verspreide
alleenstaande bebouwing en kleine (dijk)dorpen. Dijken, sloten en kreken
zijn structuurbepalend. Wijdse panoramische zichten in de meeste
richtingen. De dijken met groenschermen zijn ruimtebepalend. Het vaak
hoekige verloop van de kreken bepaalt in belangrijke mate de ruimtelijke
indeling van het gebied. Open landschap zonder perceelsranden. Zeer
weinig en sterk verspreide bebouwing. Percelering : strookvormig tot
grote blokkige percelen. Belangrijke beelddrager met oriëntatiefuncie in
de relictzone is het Leopoldskanaal (oevers beplant met populieren).
Gedeelte polderlandschap van Watervliet-Boekhoute : nagenoeg open
landschap, overwegend ingenomen door akkerland, percelering overwegend
grote, regelmatige blokken, afgewisseld met stroken. Wegen hebben een
kronkelend verloop. Gedeelte van het krekengebied van Sint-Kruis -
Sint-Jan-in-Eremo : gelijkgerichte strookvormige percelering. Loop van
de open kreken wordt versterkt door rietkragen en bomenrijen. Resten van
perceelsranden ten zuiden van het Leopoldskanaal. Gedeelte van het
overgangsgebied van Bentille-Watervliet : overwegend akkerland,
gelijkgerichte percelering. Graaf Jansdijk belangrijk lijnrelict.
Lineaire beelddrager vormt het Leopoldskanaal. Gedeelte van het
krekengebied van Assenede : gebied overwegend akkerland, weilanden
liggen langs de kreken, grote blokkige onregelmatige percelen en
stroken. Restanten van de kreken met bomenrijen en rietkragen en de
dijkbeplanting zijn visuele blikvangers in het landschap.




Beleidswenselijkheden:
~~~~~~~~~~~~~~~~~~~~~

Richtinggevend zijn grondgebonden landbouw, natuur en
niet-infrastructuurgebonden openlucht recreatie. Behoud van de samenhang
en herkenbaarheid van structurerende elementen zoals dijken, kreken en
kavelstructuur. Respecteren van de hydrologische en pedologische
gradiënten langs de overgang met de zandstreek.
