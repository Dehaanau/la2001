R30073: Hoppeland van Poperinge
===============================

| Verstoring:

| Herkenbaarheid: 2

| Samenhang: 2

| Gaafheid: 2

| **Wetenschappelijke waarde:**
|  Waterscheidingskam tussen de IJzer en de Vleterbeek, beekvalleien
zonder alluvium. Het reliëf varieert van vlak tot zachtgolvend. In het
zuiden stijgen de hoogtelijnen tot 75 meter in de aanloopzone van de
West-Vlaamse heuvels toe. Geologisch gezien kan men die gebied typeren
als een zandleembodem van eolische oorsprong, die rust op kleiformaties.
Waar de dikte van de zandleemlaag niet meer is dan 1 meter komt vooral
bos voor. Een waterscheidingskam, die op de lijn Watou - Sint-Sixtus
ligt, deelt het gebied waterhuishoudkundig in 2 delen. In het oostelijke
deel stromen de hoofdbeken (Vleterbeek, Poperingevaart en Grote
Kemmelbeek) volgens een ZW-NO richting. De zijbeken kennen een eerder
willekeurig verloop en creëren een zachtgolvend landschap. Het
westelijke stuk is op de Ijzer georiënteerd. De afwatering is dan ook
overwegen noord tot noordwest gericht.

| **Historische waarde:**
|  Gebied met wegenpatroon en percelering grotendeels volgens Ferraris,
grote concentratie aan hoeven in traditionele baksteenarchitectuur
(18de-19de eeuw). De resten van groot boscomplex ter hoogte van
St-Jan-ter-Biezen en Sint-Sixtusabdij zijn nog herkenbaar : dit zijn
delen van het enorme vroeg-middeleeuwse boscomplex dat vroeger de zone
bedekte. In de bosresten tussen Sint-Jan-ter-Biezen en Sint-Sixtus zijn
een 18de eeuws en een 19de eeuws kasteeltje en cisterziëncerabdij
ingeplant. Op de kaarten van Ferraris en Vandermaelen zijn deze
boscomplexen groter van oppervlakte en vormen 1 complex. De percelering
is meestal op de wegen gericht en dit wijst vermoedelijk op een oude
ontginning van het gebied. Het hoevepatroon - waaronder verschillende
grote, omgrachte hofsteden - is niet al te dicht en vertegenwoordigt het
laat-middeleeuws landgebruik. Ze zijn veelal op de rand van de
beekvalleien ingeplant. De verspreiding van de bebouwing is nog
duidelijk herkenbaar volgens Ferraris. Slechts sporadisch zijn er
elementen bijgekomen. Hoppevelden zijn reeds lang beeldbepalend geweest
in dit landbouwgebied. Frontzone WOI : veel herinneringen aan WOI
bewaard zoals talrijke kerkhoven, herdenkingsmonumenten, .

| **Esthetische waarde:**
|  Open landschap met wijdse panoramische zichten in vele richtingen,
skyline meestal topografisch begrensd. Vlak tot zachtgolvend
landbouwgebied met hoppevelden als repetitieve karakteristieke elementen
naast overwegend akkers en weiden. Zeer weinig perceelsrandbegroeiing,
sterk verspreide alleenstaande bebouwing en kleine, lage kerndorpen. De
percelering is kleinschalig, maar regelmatig, zowel blok- als
strookvormig. Het grensgebied van Proven en Watou wordt gekenmerkt door
een matig dicht bebouwing die voronamelijk geconcentreerd voorkomt in de
bewoningskernen. In deze grenszone zijn de landbouwpercelen vrij groot
en soms begrensd door bomenrijen. Rond de streek van Abele ten zuiden
van Poperinge : vrij hoge concentratie van hoppepercelen, percelen zijn
kleiner en strookvormig, minder perceelsrandbegroeiing. De bebouwing is
uiterst verspreid. 19de eeuwse kasteeldomeinen (De Lovie, Couthof)

| **Sociaal-culturele waarde:**
|  Hoppeteelt

--------------

| **Beleidswenselijkheden:**
|  Vrijwaren van het landelijke karakter met verspreide boerderijen in
een open landbouwlandschap, bufferen van de industriële en commerciële
complexen in de open ruimte rond de kleinstedelijke kernen, behoud van
de silhouten van de steden en dorpen als blikvanger
