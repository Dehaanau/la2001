R70054: Demervallei Limburg
===========================

Verstoring:
Belangrijke versnippering door de Boudewijnautosnelweg

Herkenbaarheid: 3

Samenhang: 2

Gaafheid: 2


Historische waarde:
~~~~~~~~~~~~~~~~~~~

Middeleeuwse archeologica. Qua bodemgebruik en percelering historisch
zeer stabiel gebied rondom de Demer. Ferrarisstructuur redelijk goed
herkenbaar (vooral omg. Herkenrode), Vandermaelenstructuur zeer goed
herkenbaar : - historisch stabiele percelering te Herckenrode, Holrakker
(Kermt), Grote Beemd (Stokrooie) en Tiewinkel; - historisch stabiele
bossen rond Kasteel Looi, rond Kasteel St.-Paul - plaggenbodems rondom
Stokrooie; - domein Holrakker met historisch stabiele percelering en
dreven en plaggenbodems, - oude vijvers bij de kasteeldomeinen.
Bouwkundig zeer rijk gebied met als belangrijkste elementen : -
cistercienserinneabdijsite Herckenrode (vrouwenklooster in 1217
toegetreden tot de orde van CÃ®teaux) met abdijhoeve met laat-Gotisch
poortgebouw (1531), tiendenschuur (1656), verblijf der lekezusters (16e
eeuw), barokke infirmerie (1658), Sacramentskapel (1661),
classicisitisch abdiskwartier (1768-1772), abijdijmolen (1836-1838); -
Spalbeek : O.L.V. kapel in ijzerzandsteen, Veldekermolen en diverse
vakwerkhoeven; - Kasteel Looi met hoeven, - Kasteel St-Paul en
aanhorigheden;


Esthetische waarde:
~~~~~~~~~~~~~~~~~~~

Zeer aantrekkelijke omgeving, echter plaatselijk verstoord door de
autosnelweg.




Beleidswenselijkheden:
~~~~~~~~~~~~~~~~~~~~~

Behoud van de landschappelijke identiteit van dit gebied. Afremmen
intensieve landbouw. Tegengaan versnippering door infrastructuur.
Bescherming van bouwkundig erfgoed (in het bijzonder vakwerkbouw).
