R20019: Begijnenbos - Gasthuisbos - Meigemheide - Kleetbos
==========================================================

Verstoring:
overrecreatie, geen onderhoud van KLE en boomgaarden.

Herkenbaarheid: 1

Samenhang: 2

Gaafheid: 1

**Wetenschappelijke waarde:**
Het is een zone met een enorme variaties; wetlands, valliegebieden,
boomgaarden, brongebieden, holle wegen, KLE en taluds en is van groot
belang voor de fauna en flora. In het gebied heeft men al heel wat
archeologische vondsten gedaan; neolithisch en Romeins. Op het domein
van Huizingen groeien 1200 verschillende plantensoorten. Het gebied
heeft heel wat insnijdingen in de onderliggende tertiaire lagen, nl het
Ieperiaan, het Brusseliaan en het Lediaan. De meeste bossen in de zone
zijn van ornithologisch groot belang. Het park van Dwersboskasteel is
een klassiek voorbeeld van een Engelse landschapstuin met verschillende
vista's.

**Historische waarde:**
In deze zone werd het Kolenbos reeds vroeg (Vroege Middeleeuwen)
gerooid doch het kreeg een afwisselend landschap met nog verscheidenen
hellings- en dalbossen. Begijnbos-Meigemheide-Gasthuisbos: De
landschapstructuur ten tijde van Ferraris is grotendeels herkenbaar. Het
landschap is gefragmenteerd door de perceelsrandbegroeiing langsheen de
akkers en weiden, oomgaarden en percelen bos. De perceelsvormen en het
wegennet wijzigden nagenoeg niet. Wel kwam er de laatste 50 jaar heel
wat verspreide bewoning bij waardoor het landschap een niet echt gave
indruk geeft. Domein van Huizingen: Het domein van Huizingen bestond al
in de 12de eeuwen, het werd na Ferraris omgevormd tot kasteelpark dat op
haar beurt begin 1900 omgevormd werd tot provinciaal recreatiedomein.
Het huidige kasteel dateert van begin de 19de eeuw. Dwersbos: de
omgeving van het Dwersbos werd in de tweede helft van de 19de eeuw
gewijzigd door de aanleg van het kasteelpark en de omvorming van een
vierkantshoeve tot kasteel. Het open landschap ten zuiden van het
Dwersbos is vrij intact gebleven. Kleetbos: T.t.v. Ferraris was dit
reeds een bos, weliswaar groter. Het nabij gelegen kerkhof en de
verkaveling behoorden ook tot dit bos. Jezuïetenbeek: De meest
stroomafwaarts gelegen vijvers werden tussen Van der Maelen en begin
1900 aangelegd, de ander werden na 1900 aangelegd. Vindplaats van
gebruiksvoorwerpen uit het Neolithicum.

**Esthetische waarde:**
Het gehele gebied bestaat uit een sterk versneden plateau dat naast
de talrijke beboste arealen heel wat gecompartimenteerde
landbouwgebieden heeft. Ook zijn er plaatsen met wijdse zichten op o.m.
de Zenne en Halle. De compartimentering gebeurt hoofdzakelijk door
houtkanten en bomenrijen. Aan het Kleetbos ligt één van de mooiste holle
wegen van de streek nl. het wijnbrondal. Het Kleetbos zelf is een
restbos van het Zoniënbos, er staan eveneens mooie beuken. Het domein
van Huizingen heeft een mooie rotstuin.

**Sociaal-culturele waarde:**
Provinciaal recreatie domein van Huizingen met blindentuin.



**Beleidswenselijkheden:**
onderhoudsondersteunende maatregelen voor KLE en boomgaarden,
opheffing gedeeltelijke declassering
