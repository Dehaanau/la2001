R30077: Douvevallei
===================

Verstoring:

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Bijrivier van de Leie, vallei vormt een brede depressie tussen de
centrale en de zuidelijke heuvelkam van de Westvlaamse Heuvels. De beek
ontspringt op de zuidelijke flank van de Vidaigneberg.


Historische waarde:
~~~~~~~~~~~~~~~~~~~

Oude Romeinse heirbaan van Bavai naar Cassel liep door de vallei. De
regelmatige, grote blokpercelen en de sterk verspreide bewoning wijzen
op een vroege ontginning. Structurele kenmerken grotendeels volgens 18de
eeuw (wegenpatroon, percelering). Tijdens WOI vormt het gebeid het
toneel van talrijke veldslagen en het hele gebied wordt als het ware
omgewoeld : alle bomen, hagen en boomgaarden verdwijnen hierdoor.
Talrijke oorlogsmonumenten houden de herinnering aan WOI levendig.


Esthetische waarde:
~~~~~~~~~~~~~~~~~~~

Wijdse panoramische en gerichte zichten in vele richtingen, skyline
topografisch begrensd. Zacht golvend open heuvellandschap met duidelijke
vallei, geïsoleerde sterk verspreide bebouwing, open landschap, grote
regelmatige percelen. Weiden in de alluviale vlakte en akkers op de
aansluitende hellingen. De vallei wordt gekenmerkt door de aanwezigheid
van een aantal grote hoeven die verspreid over het gebied voorkomen. Het
landgebruik bestaat voornamelijk uit vrij grote weidepercelen met een
gematigde perceelsrandbegroeiing. De zijbeken van de Douve creëren een
zachtgolvend heuvellandschap, dat vrij open is. Enkel erfbeplanting en
bomenrijen langs enkele beekjes komen voor.




Beleidswenselijkheden:
~~~~~~~~~~~~~~~~~~~~~~

Vrijwaren van het landelijk karakter aansluitend bij de Westvlaamse
Heuvels
