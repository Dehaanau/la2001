R10022: Oude Landen en Laarse Beek
==================================

Verstoring:

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Oude Landen heeft belangrijke wetenschappelijke waarde: oostelijk
deel is opgehoogd en wordt hoofdzakelijk ingenomen door een zand- en
grindvlakte met merkwaardige vegetatie (o.a. spoorwegvegetatie) en
enkele zeldzame soorten en westelijk deel is gekenmerkt door
verscheidene oude en meer recente afgravingen en ontginningen
(heterogeen patroon van diverse bodemtypen) - met grotendeels behoud van
het oorspronkelijke polderlandschap - , waardoor rijke verscheidenheid
aan vegetaties (rietvegetaties, ruigere en vochtige graslanden) met
talrijke zeldzame soorten voorkomen; rijke verscheidenheid aan
vogelsoorten; belangrijk voor trekvogels; voorkomen van kwelwater en
kronkelende Oudlandse Beek.


Historische waarde:
~~~~~~~~~~~~~~~~~~~

Oude Landen: meer recent gevormd landschap door opspuitingen,
afgravingen en ontginningen; wellicht bij de eerste bedijkingen in de
11de eeuw op de Schelde veroverd; in 1906 werd het een groot
rangeerstation langsheen spoorlijn Antwerpen - Amsterdam (ophoging met
sintels en steenslag); nadien gebruikt als militair oefenterrein en in
1968 verkocht aan stad Antwerpen (sindsdien spontane
natuurontwikkeling). Vallei Laarse Beek: 8 km nog gaaf bewaarde beek die
vanouds de grens was tussen 'groot Ekeren' en 'groot Schoten' tussen de
middeleeuwse bisdommen Kamerijk en Luik; de enige beek van enige
betekenis in de Hellingszone; benedenloop heette ook (H)olme, wat van
Scandinavische herkomst is en aan de Noormannen herinnert; vallei met
vrij open uitzicht, opgaande begroeiing begeleidt de waterloop.
Landbouwpercelen hebben schaalvergroting ondergaan en zijn vroegere
structuur verloren (cf. MGI); gehucht Het Laar paalt aan vallei.
Archeologische vondst: Ijzertijdscherven (La TÃ¨ne-periode) in Laar.


Esthetische waarde:
~~~~~~~~~~~~~~~~~~~

Oude Landen: half open landschap met zeer grote verscheidenheid aan
bos, struweel, ruigte, grasland, rietland, moeras, enz.; mooi
kronkelende kreekoevers afgewisseld met rechte afwateringsgreppels (uit
poldertijd) zorgen voor landschappelijke aantrekkelijkheid van
rietkragen.

**Sociaal-culturele waarde:**
Oude Landen: 'natuur in de stad'.



