R10074: Vallei van de Kleine Nete
=================================

Verstoring:
Albertkanaal, E313 en verstedelijkt gebied Herentals doorsnijden
valleigebied; relictzone valt gedeeltelijk in ruilverkavelingsgebied
(RVK Geel-Rundsvoort en Kasterlee I en III).

Herkenbaarheid: 2

Samenhang: 2

Gaafheid: 2

**Wetenschappelijke waarde:**
Dal van de Kleine Nete (tussen Lier en Emblem): grote
vegetatiekundige diversiteit op relatief kleine oppervlakte door
geleidelijke overgang van klei naar zand en van nat naar droog;
ornithologisch belangrijk gebied. Gooreind (Rundsvoort): rijke
veelzijdige vegetatie die er samenhangt met talrijk voorkomende
gradiÃ«ntsituaties;

**Historische waarde:**
Vallei nabij Goorstraat: Kleine Nete heeft nog gedeeltelijk
meanderend verloop; in beperkte mate is oorspronkelijke
perceelsstructuur en -indeling bewaard, gesloten karakter is verloren
gegaan (cf. MGI). Vallei tussen Lier en Albertkanaal: goed herkenbare
vallei; voornamelijk gesloten vallei zonder bebouwing overgaand naar
meer open landschap in oosten met herkenbare perceelsstructuur - zonder
perceelsrandbegroeiing - en grachtenpatroon en restanten van bosjes (cf.
MGI); Netekanaal, Molenbeek en kleine meanderende beekjes komen voor in
vallei. Vallei ter hoogte van Grobbendonk: Aa mondt uit in Kleine Nete
en wordt begeleid door open akkerland met vaag herkenbare
perceelsstructuur zonder randbegroeiing (cf. MGI; langsheen Kleine Nete
meer gesloten landschap (veel perceelsrandbegroeiing) met relatief gave
perceelsstructuur en wegenpatroon (cf. MGI). Vallei ter hoogte van
Herentals: wegenpatroon komt nog overeen met MGI; gesloten karakter is
grotendeels verloren, doch nog restanten opgaande begroeiing (cf. MGI).
Vallei ter hoogte van Langendonkloop: goed herkenbare en gave
perceelsstructuur en sterk gesloten karakter (restanten
perceelsrandbegroeiing en bos) (cf. MGI). Vallei net ten zuiden van rug
Lichtaart-Kasterlee (niet aangeduid als relictzone, doch
vermeldenswaardig): aandacht voor gehuchten net ten zuiden van Rug, nl.
Stenenstraat, Hukkelbergen, Goor, enz.; bij Ferraris reeds vernoemd en
zijn gelegen op overgang van heuvelrug naar vallei en hebben mooie oude
hoeven. De Zegge: bij Ferraris groot vengebied aansluitend op gesloten
vallei van de Kleine Nete; nu restant van groot vengebied, goed
herkenbaar en gaaf (cf. MGI); slechts enkele stukjes met herkenbare
perceelsstructuur palen aan het beschermde landschap (cf. MGI). Vallei
nabij Rundsvoort (Gooreind): wegenpatroon is herkenbaar, percelen hebben
schaalvergroting ondergaan, structuur is nog vaag herkenbaar en slechts
enkele restanten opgaande begroeiing (cf. MGI); kasteelpark nog relatief
gaaf; bevat enerzijds relicten van de eerste ontginningen van heide
tijdens de vorige eeuw - het kleinschalig landbouwgebied - en anderzijds
een parkbos daterend van de laatste eeuwwisseling.
Zonnedauw-Masselgoren: vrij gesloten landschap door
perceelsrandbegroeiing (cf. MGI). Vallei ter hoogte van Breeven (Houten
Broek bij Vandermaelen): bij Ferraris heide; bij Vandermaelen
broekgebied; bij MGI systematisch ontgonnen gebied waarvan wegenpatroon
en perceelsstructuur nog herkenbaar en relatief gaaf zijn; bij MGI
hoofdzakelijk bebost, nu slechts restanten ervan. Vallei ter hoogte van
domein Levenslust: kasteeldomein ligt volledig in vallei; parkstructuur
is herkenbaar en relatief gaaf (cf. MGI); bij Ferraris en Vandermaelen
is er sprake van 'Klein Hoef', twee omwalde sites (omwalling is nu
grotendeels verdwenen). Vallei ter hoogte van Westreties Heike (ten dele
in relictzone 'vallei van de Zwarte, Witte en Desselse Nete'): Kleine
Nete kent een gekalibreerd verloop; vrij smalle vallei met veel opgaand
groen (cf. Ferraris); wegens gesloten karakter goed te onderscheiden in
landschap; sluit in zuiden en noorden aan op vroegere heidegebieden (cf.
Ferraris en Vandermaelen); omliggende cultuurgronden hebben grotendeels
schaalvergroting ondergaan (ruilverkaveling). Archeologische vondsten:
vroegere abdij van Nazareth ten noordoosten van Lier; prehistorische
artefacten uit Mousteriaan in opgehoogde zone tussen Kleine Nete en
Nete-kanaal; zone met prehistorische silex-vondsten en concentratie
scherven uit volle middeleeuwen nabij Huteinde en Hoog Tongel
(gedeeltelijk in relictzone gelegen); protohistorische en Romeinse
bewoning (bronzen wapens en resten van palen) langs Netekanaal -
Nederviersel/Pulse Hoek; middeleeuwse bewoning 'Hoeve De Troon' (ten
zuiden van Grobbendonk en Kleine Nete); oude priorij 'Oud Klooster De
Troon'; middeleeuwse bewoning ten oosten van priorij O.L.V.-ten-troon
tegen Kleine Nete; bewoning uit Late Ijzertijd ter hoogte van Peertsbos
(gedeeltelijk in relictzone); lithisch materiaal op 'Reties Heiken'
(gedeeltelijk in vallei gelegen).

**Esthetische waarde:**
Vallei is tussen Lier en Herentals goed herkenbaar en relatief gaaf;
stroomopwaarts Herentals heeft ruilverkavelingen het valleigebied sterk
verminkt (op enkele uitzonderingen na). Dal van de Kleine Nete (tussen
Lier en Emblem): geheel van open landschap, afgezoomd door parken en
eiken-berkensbestanden, met daarin een sterk meanderende Kleine Nete,
die beheerst wordt door dijken met een weelderige flora, bezit een hoge
visuele belevingswaarde. Gooreind (Rundsvoort): esthetische waarde wordt
bepaald door afwisseling van parkbos met Canadabos en kleinschalig
landbouwgebied (weilanden, bomenrijen, dreven, houtwallen en grachten).



**Beleidswenselijkheden:**
Vrijwaren van ruilverkavelingswerken, van verdere versnijding door
infrastructuren en van bebouwing.
