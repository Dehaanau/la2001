R10112: Kasteel- en hoevedomeinen Land van St.-Katelijne-Waver
==============================================================

| Verstoring:
|  Serres, bebouwing en ring rond Mechelen.

| Herkenbaarheid: 2

| Samenhang: 1

| Gaafheid: 2

| **Historische waarde:**
|  Bemortelhoef (ten noorden van dorpskern St.-Katelijne-Waver): bij
Ferraris reeds opgetekend als hoeve in bosgebied; nu slechts enkele
bosrestantjes temidden van een sterk uitgekleed landschap; de omwalling
van de hoeve is echter niet goed waarneembaar; serres verstoren site.
Withuis: hoevedomein is goed herkenbaar, nu meer bebost en aansluitend
cultuurland heeft gesloten karakter (cf. MGI); cultuurgronden ten
zuidoosten van Withuis hebben volledig nieuwe structuur (cf. MGI), maar
zijn belangrijk als open ruimte-verbinding met Fort Midzelen.
Rozenhouthof: hoeve en aansluitende percelen met herkenbare structuur,
intacte dreven en herkenbare compartimenten in landschap (cf. MGI);
aansluitende Steengootbeekvallei heeft goed herkenbare en gave
perceelsstructuur en grachtenpatroon. Kasteel St.-Michiel: structuur is
herkenbaar, maar niet meer volledig gaaf (cf. Vandermaelen en MGI);
omwalling is moeilijk waarneembaar. Kasteel Zorgvliet: parkstructuur is
nog vaag herkenbaar (cf. Vandermaelen en MGI); opgenomen in bosrijk
gebied; verstoord door ring rond Mechelen en spoorweg
Antwerpen-Mechelen. Kasteel Lombaardhoef: herkenbare domeinstructuur en
relatief gaaf (cf. Vandermaelen en MGI). Kretenborg: bij MGI staat het
gebouw er nog niet, maar het domein is goed te onderscheiden; huidige
domeinstructuur is nagenoeg zelfde als bij MGI. Steenhof: kasteeltje is
vaag te herkennen, structuur van de omliggende percelen is nog
herkenbaar, hoewel de invulling volledig gewijzigd is (cf. MGI); gelegen
in Driedonckbeek-Begijnebeek-vallei; ten oosten van Steenhof vertoont
valleigebied nog veel bosrestanten en perceelsrandbegroeiing (cf. MGI);
onder bebouwingsdruk. Brede Zijpen: bij Ferraris reeds bebost (Bois Den
Sype) en uitloper in westelijke richting (Den Grooten Donder); goed
herkenbare bosstructuur, open akkerpercelen hebben gewijzigde structuur
(cf. MGI). Beukheuvel: bij Ferraris bos (Lismotter Bosch en Quaden Hau
Bosch); nu enkel bosrestanten met herkenbarer structuur (cf. MGI);
wegenpatroon en perceelsstructuur van cultuurland is verloren gegaan
(cf. MGI). Gasthuisvelden en -bos: bij Ferraris bos (Bois De Beeck en
Bois Caslos); nog relatief gave bosstructuur en herkenbare percelen
cultuurland (cf. MGI); Gasthuishoeve nog aanwezig (omwalling is echter
verdwenen - cf. MGI). Leibeek en Zuurbos: bij Ferraris bos (Bois
Monkaet); bosstructuur is nog herkenbaar (cf. MGI); sporadische resten
van valleibosjes (cf. Ferraris en MGI). Groten Brand Bos en Itterbeek:
bosrestanten, doch sterk geslonken bosareaal (cf. Ferraris en MGI);
valleipercelen relatief herkenbaar en restjes bospercelen langsheen beek
(cf. Ferraris en MGI). Vogelzanghoeve en 't Broek: open cultuurland met
restanten opgaande begroeiing die herinneren aan eertijds gesloten
karakter en herkenbare perceelsstructuur en wegenpatroon (cf. MGI).
Pelgrimshof en Hof van Riemen: respectievelijk herkenbare en relatief
gave domeinstructuur met beboste kern en dreven temidden van
schaalvergrote akkers (cf. Vandermaelen en MGI) en gaaf domein temidden
van herkenbare structuur van omliggend cultuurland en bosrestant (bij
Ferraris 'Braeght Bosch') (cf. MGI). Archeologische vondsten:
middeleeuwse bewoning te 'Bemortel'; middeleeuwse bewoning 'kasteel
Kauwendaal'.

| **Esthetische waarde:**
|  Verspreid liggende domeinen met aanpalende gesloten cultuurgronden;
eilandjes temidden van sterk verstedelijkt serregebied van
St.-Katelijne-Waver.

--------------

| **Beleidswenselijkheden:**
|  Vrijwaren van bebouwing en versterken directe omgeving domeinen.
