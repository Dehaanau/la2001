R70049: Bossen van Genk - Zutendaal
===================================

Verstoring:
Intensieve recreatievormen (crosscircuit Horensbergdam),
ruimteverslindende recreatie (golfterein Spiegelven) en uitwaaierende
recreatie (diverse manege oa Bessemer, Kattevennen) Akoestische
verstoring tgv militair domein te Zutendaal.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Zuidwestelijk steilrand van het Kempens plateau (geomorfologische
waarde)


Historische waarde:
~~~~~~~~~~~~~~~~~~~

Op de Ferrariskaart herkennen we een akkercomplex tussen Wevelsmoer
(Wiemesmeer) en Soetendaele (Zutendaal), volgens de bodemkaart blijkbaar
zonder plaggen, mogelijk omwille van de reeds iets rijkere gronden. De
rest van de relictzone bestaat uit een groot aaneengesloten
heidecomplex. Metaaltijdsite (grafveld) en steentijdsite te Waterschei.
Het groot aaneengesloten boscomplex op grondgebied van Genk, As en
Zutendaal is (met uitzondering van het oudere Hei- en Meibos, het bos
ten oosten van Wiemesmeer, een zeer smalle strook langsheen de grens
Genk - Zutendaal en enkele percelen te Kattevennen) volledig ontstaan
vanaf het eind van de 19e eeuw, begin 20e eeuw. Als dusdanig is het
boscomplex niet zo oud, maar het getuigt wel van een zeer planmatige
bebossing van de heide in functie van de mijnindustrie, vooral ter
hoogte van de Bodembossen (Genk), de Olenderheidebossen (As) en de Grote
Heide (Zutendaal). De laatste bebossingen dateren daar van 1950 en
gebeurden volgens de zogenaamde cirkelvormige menging van Bodeux. Het
straatdorp Wiemesmeer (Wevelsmoer op de Ferrariskaart) kende een
merkwaardige verschuiving na de aanleg van de N730. Loodrecht op deze
N730 ontstond ook een typisch evenwijdig ontsluitingspatroon dat is
aangeduid als lijnrelict.


Esthetische waarde:
~~~~~~~~~~~~~~~~~~~

Zichten op en vanaf de zuidwestelijke steilrand. Volledig gesloten
boslandschap.




Beleidswenselijkheden:
~~~~~~~~~~~~~~~~~~~~~

Bosomvorming en aansluiting bij het Nationaal Park der Hoge Kempen,
natuurlijke eenheid op landschapsschaal.
