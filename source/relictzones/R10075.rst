R10075: Bos- en akkercomplex Postel, Ronde Put, Zeven Heerlijkheden
===================================================================

Verstoring:
E34 doorsnijdt de relictzone en industrie tast de noordwestelijke
rand aan ter hoogte van Hanenberg; golfterrein ten oosten van Abdij van
Postel en verkavelingen ten zuiden van Reties Goor; verkavelingen ten
noorden van Campinastrand.

Herkenbaarheid: 3

Samenhang: 3

Gaafheid: 3

**Historische waarde:**
Hanenberg: bij Ferraris en Vandermaelen grotendeels heide; restanten
van vochtig bosgebied waar 'Loeiendsch Neetje', 'Goorvelden Neetje',
'Plas Neetje' en Kleine Nete instromen, zijn nog aanwezig en structuur
is nog goed herkenbaar (cf. MGI); meer naar Goorstraat toe zijn het
kleine bosperceeltjes en restanten perceelsrandbegroeiing die aan het
eertijds gesloten karakter herinneren (cf. MGI). Reuzels Bos: bij
Ferraris heide met enkele kleine vennen; wegenpatroon is nog intact,
grote stukken bos komen nog voor, open plekken worden ingenomen door
grootschalige akkerpercelen die tegen oorspronkelijke perceelsrichting
in ontgonnen worden (cf. MGI). Abdij van Postel en landerijen: bij
Ferraris aangeduid als abdijgebouw met omwalling, vier dreven in
oost-west-richting en korte dreven hier tussenin, tussenliggende
percelen zijn akkers en bos en het 'bos van Postel' in oostelijke hoek;
structuur van landerijen rond abdij is nagenoeg volledig terug te
brengen tot MGI (hoofddreven, gegraven kanalen geaccentueerd door
opgaand groen, bospercelen); slechts open akkerpercelen volgen niet
altijd oorspronkelijke structuur (schaalvergroting en verlies gesloten
uitzicht). Ronde Put: bij Ferraris opgetekend, doch niet benoemd; relict
van het grootgrondbezit met landbouw, bosbouw en later ook jacht;
herkenning van verschillende stadia van de veranderingen die het
landschap onderging (loofbosontginning en vorming van heide en akkers,
drooglegging van moerassen en herbebossing van heide ten tijde van de
Oostenrijkse Nederlanden, uitbating van veenmoeras, Ronde Put); natte
heide en vijver. Hoge Moer: bij MGI nog vochtige heide met kanaaltjes;
nu drooggelegd en ingenomen door akkers en bospercelen, wegstructuur is
grotendeels vernietigd (cf. MGI). De Moeren (Moeren Hoeve): slechts
enkele bospercelen, overige is ingenomen door akkerland met
grootschalige percelen; oorspronkelijke structuur van ontginning is
verdwenen (cf. MGI). Reties Goor: bij Ferraris heide met vennen;
structuur afwateringskanalen (afgezoomd door opgaand groen) en wegen nog
relatief gaaf, gesloten karakter is verdwenen (vroeger bos),
grootschalige percelen ingenomen door akkers (cf. MGI). 'De Taey Heyde'
(cf. Vandermaelen) of Paai: bij Ferraris en Vandermaelen heide;
bosstructuur goed herkenbaar door aanwezigheid ontginningswegenpatroon
(cf. MGI); gedeeltelijk verminkt door nieuwe weg en bebouwing. Beetput,
Nieuwland, Hei-der-zeven-Heerlijkheden: bij Ferraris en Vandermaelen
heide; wegenpatroon nog relatief gaaf en herkenbaar; bosrestanten
Beetput nog herkenbaar (cf. MGI); bosrestanten Nieuwland ook nog
herkenbaar, doch oorspronkelijke perceelsstructuur van zuidelijk deel
bestaat niet meer (cf. MGI); enkele bosrestanten van
Hei-der-zeven-Heerlijkheden herkenbaar en met vroeger perceelspatroon,
doch grotendeels omzetting tot cultuurland met perceelsvergroting.
Bergeikse Heide: grote wegenstructuur van ontginning vroegere heide is
nog herkenbaar, doch vroegere perceelsstructuur is totaal verloren
gegaan (cf. MGI); Russendorp is half 19de eeuws ontginningvlak met een
viertal hoeven, waarvan Russen hoeven herinneren aan de opbouw met heide
russen en het geheel binnen hagen nog mooi bewaard is. Archeologische
vondsten: grafheuvel uit Bronstijd in Reuzels Bos, Tjonger site ten
noordoosten van Bladelse Heide, zone met pre- of protohistorisch
begraving ten zuiden van Bladelse Heide, mesolitische en neolitische
site in Grootbos, ijzertijdbegraving nabij Bladelstukken,
Bronstijdgrafheuvel nabij Bladelstukken, pre- of protohistorische
begraving ten westen van abdij en prehistorische vindplaats nabij Moeren
Hoeve.

**Esthetische waarde:**
Domein van Abdij van Postel wordt omgeven door uitgestrekte
bosgebieden met een systematische ontginningsstructuur. Het landgoed
wordt visueel en ruimtelijk gevrijwaard van verstorende elementen. Ronde
Put en omgeving: één van de weinige, nog ongerepte natuurgebieden in de
Kempen; esthetische waarde volgt uit ligging Ronde Put temidden van zeer
gevarieerd oud cultuurlandschap met bossen en kleinschalige
landbouwpercelen (vnl. weiland); geen 'horizontvervuiling' merkbaar in
omgeving van Ronde Put.



**Beleidswenselijkheden:**
Vrijwaren van ruilverkavelingswerken; behoud van bosrijke omgeving.
