R40021: Vallei van de Kale - Evergem
====================================

Verstoring:
Grote invloed van de Gentse kanaalzone, doorsneden door
infrastructuur en dokken. Sterke invloed na het aanleggen van de
Ringvaart.

Herkenbaarheid: 2

Samenhang: 0

Gaafheid: 1

**Wetenschappelijke waarde:**
Is gelegen in de Vlaamse Vallei, vormt het verlengde van de
Durme-Moervaart. Valleigebied.

**Historische waarde:**
Toestand op Ferraris : duidelijk begrensd meersgebied gelegen langs
de Oude Kale. Vallei blijft duidelijk herkenbaar op de kaart van
Vandermaelen. Vanaf MGI 1/20,000 invloed te zien van de Gentse
kanaalzone, vallei blijft grotendeels herkenbaar en gaaf: duidelijk
meersen met strookvormige percelen. Loop van de rivier in de relictzone
te vergelijken met toestand op Ferraris, Vandermaelen en MGI 1/20,000.
Andere delen rechtgetrokken.

**Esthetische waarde:**
Klein deel van de Oude Kalevallei bewaard, gelegen tussen de kern van
Evergem en de Gentse kanaalzone, doorsneden door de Ringvaart en R4. Ook
ten westen van Evergem nog enkele gave stukken. De vallei van de
Hindeplasbeek is eveneens in de relictzone opgenomen. Strookvormige
percelering, delen van perceelsranden en alleenstaande bomen herkenbaar
op de orthofoto. Kleine percelen in het oostelijk deel van de
relictzone.



