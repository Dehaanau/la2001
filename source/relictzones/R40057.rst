R40057: Vlaamse Ardennen
========================

| Verstoring:
|  Kluisberg: westelijk deel van het bos: sterke invloed van bebouwing,
wegeninfrastructuur en toeristische infrastructuur. Omgeving Ronse:
tussen de bossen veel bebouwing en infrastructuur. Omgeving Kwaremont:
wegenpatroon sterk gewijzigd tov Ferraris, perceelsstructuren
grotendeels gewijzigd, gebied doorsneden door N36. Gedeelte van de
relictzone valt in het ruilverkavelingsgebied Melden (20/12/79), Kerkem,
Maarkedal, Nukerke. Ruilverkavelingsgebied Maarkedal: daar percelering
grotendeels gewijzigd en perceelsranden verdwenen.

| Herkenbaarheid: 3

| Samenhang: 3

| Gaafheid: 2

| **Wetenschappelijke waarde:**
|  Vormt een rij beboste getuigenheuvels met op de top limonietzanden en
-zandstenen tussen de Schelde en Geraardsbergen. Sluit geomorfologisch
aan bij de Westvlaamse heuvels en het Hageland. Grote geologische en
geomorfologische waarde, aantal ontsluitingen. Het natuurlandschap is
ontstaan door erosie van de naar het NO afhellende lagen van de
tertiaire ondergrond. Is sterk gecompartimenteerd ten gevolge van
beekerosie. Hoogste toppen : Diestiaanzand, vormen getuigenheuvels. Hoge
heuvelkam van de Kluisberg, de Hotondberg, de Muziekberg. De uitlopers
reiken nog ten oosten van de Dender. De heuvels worden dikwijls met een
steilrand begrensd. Een dicht beekstelsel, verschillende waterlopen
hebben hun bron in de Vlaamse Ardennen, consequente waterlopen die
uitmonden in de Schelde, bij diepe rivierinsnijdingen zijn er
verschillende afzettingen in de valleiwanden (Bartoonklei, Lediaan zand,
Panesiliaan zand, ...). Beken hebben een asymmetrisch dwarsprofiel. Rijk
aan bronwater, verschillende bronniveaus met bronamfitheaters aanwezig
in de vorm van uitsijpelingsbronnen. Verschillende bronbosjes met een
dicht net van beken. Verschillende natuurreservaten aanwezig.
Buistemberg, Trimont en Terkleppe, Kalenberg: Gelegen op de
getuigenheuvelrug met toppen die bestaan uit Diestiaanzand. Vormt de
oostelijke uitloper van de Vlaamse Ardennen, overgang naar de
Dendervallei en het Pajottenland. Diep ingesneden rivierstelsel en
ruggen van meer dan 80m hoog.

| **Historische waarde:**
|  Grote concentratie van romeinse villa's, densiteit houdt verband met
de romeinse wegen aanwezig in de relictzone. De Gallo-romeinse sites
zijn in de middeleeuwen met bos bedekt. Voor de grote ontginningen:
relatief dicht net van kleine bewoningskernen met daarrond akkerland. In
de middeleeuwen had het cultuurlandschap een open karakter (zowel de
oude akkergebieden en de gebieden ontgonnen vanaf de 12de eeuw).
Kluisberg: groot boscomplex op Ferraris, sommige delen zijn nu
verdwenen, vorm en oppervlakte grotendeels gelijk gebleven. Gebied
Kwaremont - Beekkant: gebied met veel perceelsranden op de
Ferrariskaart. Leupegem: open landschap zoals bij Ferraris. Bij de
bebouwing is er wel perceelsrandbegroeiing aanwezig. Markebeek: loop van
de beek zoals bij Ferraris en Vandermaelen, oevers beplant met
bomenrijen. Huidige percelering in de vallei komt overeen met de
percelering bij Ferraris. Koppenberg en omgeving: resten van grotere
boscomplexen bij Ferraris en Vandermaelen. Kabernol: resten van grotere
boscomplexen bij Ferraris en Vandermaelen. Omgeving van Ronse: kleine
bosresten van groter boscomplex bij Ferraris en Vandermaelen.
Percelering en perceelsranden aanwezig zoals op de Ferrariskaart en de
kaart van Vandermaelen. Gebied rond Kwaremont: valleitjes van kleine
beken volgens Ferraris en Vandermaelen. Paterberg: beekvallei herkenbaar
volgens Ferraris, in vallei klein bos gelegen. Varent: huidige toestand
te vergelijken met deze bij Ferraris: percelering, wegenpatroon en
perceelsranden niet gewijzigd. Bos te Rijst (Schorisse): werd voor 1850
bijna volledig herbebost. Buistemberg, Trimont en Terkleppe, Kalenberg:
Toestand op de kaart van Ferraris: heel kleinschalig landschap, sterk
gefragmenteerd, verschillende kleine en grotere bospercelen gelegen in
een gesloten landschap. Kleine regelmatige percelen met perceelsranden.
Ter hoogte van huidige Buistemberg is een groot boscomplex aanwezig dat
naar het westen toe aansluit met het huidige Brakelbos. Vrij veel
bebouwing aanwezig in de verschillende delen van de relictzone en
erbuiten. Zelfde situatie is te zien op de kaart van Vandermaelen en MGI
1/20,000. Grotere bosgebieden van MGI 1/20,000 hebben over het algemeen
dezelfde oppervlakte als de huidige toestand. Enkele kleinere bossen
zijn verdwenen.

| **Esthetische waarde:**
|  Beperkt aantal door topografie bepaalde panoramische en gerichte
vergezichten. De skyline wordt door de topografie en bossen bepaald.
Kleine open ruimten worden begrensd door topografie en vegetatie. Open
landschap, hoger gelegen delen zijn open akkerland, in de beekvalleien
komen gesloten weilanden voor met regelmatige repelvormige percelering.
Indrukwekkende hoogteverschillen en dicht beboste heuveltoppen.
Verschillende kleine landschapselementen: bronnetjes met bronbosjes,
holle wegen, ... Gebied Kwaremont - Beekkant: gedeeltelijk open
landbouwlandschap en gedeeltelijk met resten van perceelsranden.
Markebeek: oevers beplant met bomen. Vallei van de beek overwegend
weilanden met perceelsranden, vooral bij de Nederdalbeek. Verspreiding
van de bebouwing in het gebied zoals bij Ferraris. Maalzakstraat: open
landschap. Omgeving Ronse: boscomplexen, tussenliggende kleine percelen
hebben perceelsrandbegroeiing. Varent: halfopen landbouwlandschap.
Buistemberg, Trimont en Terkleppe, Kalenberg: Kleinschalig landschap met
verschillende kleine percelen bos gelegen in een voor de rest vrijwel
open landschap. Weinig perceelsranden bewaard. Percelering regelmatig
van vorm, meestal rechthoekig tot blokvormig. Sterk verspreide
bebouwing.

--------------

| **Beleidswenselijkheden:**
|  Getuigenheuvels beschermen tegen ongecontroleerde ontzandingen
(ijzerhoudend zand). Het verbreden, asfalteren en rioleren van de holle
wegen inperken. Het doorsnijden van de relictzone door
wegeninfrastructuur beperken. Vrijwaren van de kwaliteit van de open
ruimte (visuele vervuiling). Bestrijden bodemerosie en extreme
betredingsdruk. Herstellen en intact houden van de kleine
landschapselementen en het bocagekarakter in de valleien.
