R30032: Kasteelparken en bosgebieden Sint-Andries - Varsenare
=============================================================

| Verstoring:
|  Verstedelijkingsdruk vanuit Brugge. Het gebied is doorsneden door
verschillende grote wegen. De natuurlijke loop van de Kerkebeek is
gekanaliseerd.

| Herkenbaarheid: 2

| Samenhang: 2

| Gaafheid: 2

| **Wetenschappelijke waarde:**
|  Waardevol biotoop, groot boscomplex, bossen op arme, droge
stuifzandgronden. Gebied bevat de Kerkebeekvallei : beek is zwak
ingesneden in het omgevend landschap. Gebied van het Tillegembos is een
bosgebied met grote ecologische diversiteit, voortvloeiend uit de
gradiëntsituaties in bodem, waterhuishouding en reliëf. Verschillende
relicten van droge heide en heischrale graslanden aanwezig. In enkele
depressies vinden we vochtige bostypes. Verschillende heiderelicten
aanwezig op de zandgronden met typische heidevegetatie, verscheidene
poelen.

| **Historische waarde:**
|  Archeologische zones met woonzones en silexvondsten, oude kavels, ter
hoogte van Heidelberg : kavels, woonzones, paalkuilen, waterputten,
gedeelte grafveld van de Metaaltijden, gedeelte onder Zerkegem oude
middeleeuwse kavels. Dit park- en bosgebied gaat terug naar het
zogenaamde "Veld van Sint-Andries" en het daarbij aansluitende
moerassige gebied "de Bencebruch", dat overeenstemt met het huidige
Duivelsnest. Het "Veld" bestond grotendeels uit woeste grond, met
stukken bos, heidebegroeiing en verspreid stukjes ontgonnen
landbouwgrond. Het vochtiger Duivelsnest was vrij sterk in cultuur
gebracht en bevatte een dicht net van afwateringssloten. Deze toestand
is nog te herkennen op de kaarten van Ferraris. Tot op het einde van de
18de eeuw was dit goed in bezit van de Abdij van Sint-Andries. Tijdens
de bezetting na de Franse Revolutie werd dit bezit aangeslagen in
openbaar verkocht. Dit leidde tot een verdeling in een aantal grote
eigendommen. De nieuwe eigenaars legden zich toe op een meer
systematische wijze op ontginning. De woeste gronden werden omgevormd
tot landbouwgrond of bebost met overwegend naaldhout. Tegen 1820 waren
de laatste stukken woeste grond verdwenen. Rechte dreven maakten alle
percelen goed bereikbaar en gaandeweg werden ook de kastelen Beisbroek
(ca. 1838), Pereboom, Foreest, Ter Heide (ca. 1875) en Tudor (1904)
gebouwd alsook de Abdij van Zevenkerke (begin 20ste eeuw). De hoger
gelegen gronden bestonden uit fijnmazig landbouwlandschap en bos . De
Kerkebeekvallei had tot de jaren '60 nog een uitgesproken natuurlijk
aspect met en mooi meanderende lop en begeleid door intacte
beekdalbossen. Vanaf het kasteel van Tillegem strekte zich in oostelijke
richting een langgerekte rechthoekige kampweide uit.

| **Esthetische waarde:**
|  Gebied bevat verschillende kasteeldomeinen zoals Beisbroek, Tudor,
Pereboom, Sint-Anna ter Woestijne, ter Heide, abdij van Zevenkerke,
Duivelsnest. Bosgebied met kleine compartimenten landbouwgebied en
kasteelparken, vrij gesloten landschap, bossen onderling verbonden met
bomenrijen. Het opgaand groen is sterk ruimtebegrenzend. Het gebied
vormt een mozaiek van bos, weiland en akkers. Gebied van het Tillegembos
heeft plaatselijk ook duidelijk kernmerken van een parkgebied.

--------------

| **Beleidswenselijkheden:**
|  Behoud van het bosbestand, opvang van de residentiële druk en
vermijden van verdere versnijdingen. Binnen het gebied rond het
Tillegembos : kansen geven aan de ontwikkeling van droge en vochtige
heiderelicten. Optimaal behoud en de ontwikkeling van de biologische,
cultuurhistorische en maatschappelijke betekenis. Ruimere kansen bieden
aan de herontwikkeling van heidebiotopen.
