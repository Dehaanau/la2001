R12002: Leefdaalbos - Impde - Molenbeek
=======================================

Verstoring:
De onmiddellijke omgeving van de A12 en de industrie langs de weg.

Herkenbaarheid: 3

Samenhang: 3

Gaafheid: 2

**Wetenschappelijke waarde:**
Eén van de zuid-noord gerichte beken die het Brabants laagplateau
ontwateren via de Rupel. De relictzone is één aaneengesloten zone van
Londerzeel tot Wolvertem.

**Historische waarde:**
De Beemden behield haar typisch beemdenlandschap; weiden met
houtkanten en bomenrijen (knotwilgen en opgaande bomen) met hier en daar
broekbossen (die vaak de laatste 100 jaar omgezet werden in
populieraanplantingen). Ook de structurerende landschapselementen
wijzigden niet sinds Ferraris. Het Hof van Impde met omgeving en de
Vlieten zijn de laatste 200 jaar vrijwel niet gewijzigd. Het hof van
Leefdaal werd in1221 opgericht als feodale burcht. In Londerzeel zijn
nog resten te vinden van een burcht die aan de weg
Brussel-Puurs-Mechelen waar ze de Molenbeek kruiste . Op de Van der
Maelen kaart zijn nog 4 omwallingen te bemerken omheen de site.

**Esthetische waarde:**
De relictzone is één aaneengesloten halfgesloten beemdenlandschap van
Londerzeel tot Wolvertem waar een aantal mooie kastelen met een
kasteelpark er rond liggen. In de onmiddellijke buurt ervan ligt de
Boskapel die wel het geraas van het verkeer van de nabijgelegen A12 moet
trotseren.



**Beleidswenselijkheden:**
Vrijwaren van industrialisering t.g.v. de nabijheid van de A12
