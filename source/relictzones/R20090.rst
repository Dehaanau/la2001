R20090: Interfluvium van Laan en Ijse
=====================================

Verstoring:

Herkenbaarheid: 1

Samenhang: 2

Gaafheid: 2

**Wetenschappelijke waarde:**
Dit interfluvium heeft landschappelijk een meer gesloten karakter dan
het interfluvium van de Ijse en Voer doordat het een meer reliëfrijke
topografie heeft. Het plateau snijdt de tertiaire substraten Lediaan,
Lakeniaan, en Brusseliaan aan. Er zijn op het plateau groeves en
steenbakkerijen.

**Historische waarde:**
Over het plateau lopen enkel zeer oude trekwegen .
Stokkembos-Veeweide-Bisdom: Het stokkembos dateert van voor Ferraris,een
deel van het bos op Bisdom is reeds na Ferraris ontbost. De akkers waren
ten tijde van Ferraris in een deels open landschap gelegen met
bospercelen, hier en daar perceelsrandbegroeiing waarvan er nog een
groot deel van bewaard is. Smeisberg: t.t.v. Ferraris bebost, t.t.v. Van
der Maelen en MGI(1948) geen bos. Heel wat taluds in het bos .
Margrijsbos: t.t.v. Ferraris een bos met aan de rand het kasteel van
Loonbeek, nadien gereduceerd tot hoeve. Midden in bos na 1948 een nieuw
kasteel. De holle wegen ten noorden van het bos en de begroeide taluds
in het weiland zijn behouden (F.), wel is er aan de rand van het bos en
aan de holle wegen enige bewoning bijgekomen na 1948. Keihof: top van
interfluvium ruilverkaveld. Hoeve Keihof van voor Ferraris. De steilste
flanken na F. ontbost, na 1948 terug bebost. Kloostercomplex van na
1948. Momaartshof-Kerselaar-Terlanen-Vossekouter: ongerepte kouter met
aan de rand van het plateau bossen, langs de zijde van de Laan is de
laatste 100 jaar bewoning gekomen.. De steilste hellingen die na
Ferraris werden ontbost, zijn na 1948 (cf. MGI) terug bebost. Langsheen
de Vossebeek aan de Vossekouter getuigen de talrijke terrassen en de
graften van bewoning die na Feraris langzaam is verdwenen.

**Esthetische waarde:**
Gevarieerd landschap met kouters, nog deels gecompartimenteerd
landschap door perceelsrandbegroeiing en begroeide graften en bermen van
holle wegen en her en der bos. Vanop het plateau op de heuvelkam heeft
men een vergezicht in alle richtingen.



**Beleidswenselijkheden:**
Het open karakter van het plateau en de vergezichten van hieruit
moeten gevrijwaard blijven. Vrijwaren van verkavelingen, lintbebouwing
en van agro-industriële infrastructuren.
