R10061: Vallei van de Tappelbeek-Hulstenbeek, kasteeldomeinen en bos-akkergebieden
==================================================================================

Verstoring:
Albertkanaal, E34 en E313 doorsnijden vallei en Zoerselbos;
verkavelingen ter hoogte van Zoerselhof en Schrieken; slechts aan de
oostrand gedeeltelijk opgenomen in ruilverkavelingsgebied (RVK Malle).

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Zoerselbos is een van de weinige 'permanente' bossen die de
middeleeuwen overleefden


Historische waarde:
~~~~~~~~~~~~~~~~~~~

Vallei van de Tappelbeek: bij Ferraris een gesloten valleilandschap
met veel opgaande begroeiing langsheen percelen; huidig gesloten
karakter door bosjes (cf. MGI); iets hoger gelegen gronden zijn meer
uitgekleed, wegenpatroon is nog overeenkomstig met vroeger (cf. MGI),
waardevol als open ruimte langs vallei. Zoerselbos: gaat terug op het
bos 'Hoodonc' dat in 1233 aan de abdij St.-Bernaard-in-oprichting
gegeven werd; bij het bos stichtte de abdij een uithof (huidig
Zoerselhof); Monnikenloop aan westzijde van het bos is denkelijk een
oude grens of een gegraven ontwatering; bij Ferraris is abdij vermeld
met daarop aansluitend 'Monniken Heide'; bij Vandermaelen en MGI is
heide volledig bebost; domeinstructuur is nog herkenbaar (cf. MGI, doch
gedeeltelijk aangetast door verkavelingen. Vallei van Hulstenbeek of
Schegelbeek: zeer gave en duidelijk herkenbare perceelsstructuur van de
Hooidonkse Beemden (cf. Ferraris en MGI); aansluitend bosgebied reeds
bij Ferraris ten dele aanwezig, slechts randen van bosgebied zijn wat
uitgekleed (enkel nog opgaande begroeiing langsheen
wegen/perceelsranden) en aangetast door bebouwing; naar zuidwesten
moeilijk herkenbare vallei door schaalvergroting percelen en door
versnijding van A21 of E34, enkele lange percelen met randbegroeiing
zijn nog herkenbaar (cf. MGI). Domein van Hooidonck: nu klooster; bij
Ferraris nog heide; bij Vandermaelen wordt heide ontgonnen en bebost;
toenmalige structuur nog relatief herkenbaar, doch bos is sterk
uitgedund (cf. MGI). Archeologische vondsten: silex artefacten nabij
Schegel (ten dele in relictzone gelegen, ten zuidwesten van domein van
Hooidonck); protohistorisch grafveld in Begijnenbos; mesolithische,
Ijzertijd, volle-, late- en post-middeleeuwse scherven ten oosten van
uitstulping Albertkanaal.


Esthetische waarde:
~~~~~~~~~~~~~~~~~~~

Over het algemeen goed zichtbare vallei met aanpalende
kasteeldomeinen en bosgebieden.




Beleidswenselijkheden:
~~~~~~~~~~~~~~~~~~~~~

Vrijwaren van verdere bebouwing.
