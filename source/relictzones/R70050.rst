R70050: Maaswinkel
==================

Verstoring:
Voormalige grindwinningsplas (zogenaamde groeve Bex) en recreatief
gebruik ervan

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De Grensmaas is van nature uit een sterk meanderende stroom, die zich
binnen de alluviale vlakte geregeld verplaatst heeft. Getuige hiervan in
het landschap van Maaswinkel zijn de talrijke stroomgeulen die in alle
stadia van verlanding terug te vinden zijn. Enkele beken volgen de oude
Maasbeddingen (de Kikbeek en de uitgedroogde Langbroekbeek). Het kleine
Kraaienbos is een uniek voorbeeld van een stroombegeleidend
hardhoutooibos langsheen de Maas. Meerdere percelen zijn in beheer als
natuurreservaat. Het gebied omvat een paar ontginningszones van
voormalige ambachtelijke steenbakkerijen waar alluviale Maasklei werd
gewonnen.


Historische waarde:
~~~~~~~~~~~~~~~~~~~

Archeologische site van de Noormannen tijdens de 9de eeuw en
Middeleeuwse vondsten van de 11de eeuw. De perceelsstructuur van
nagenoeg de volledige relictzone is vrij constant gebleven zo blijkt bij
vergelijking van de kadastrale reducties (ca 1840) met de orthofoto's
(1990). Het betreft dan ook een relatief intact uiterwaardgebied. Ter
plaatse van de Maaswinkel komt het lijnpad voor de trekvaart langs de
Maas ook tot zijn recht door de aanwezigheid van het 'Maaskruis' : een
offerkruis waar geofferd werd vooraleer paard en begeleider de Maas al
wadend overstaken. Belangrijke concentraties bouwkundig erfgoed : - Leut
: Neo-Romaanse kerk (1875-1876) met pastorie (1866) en gemeentehuis,
aantal dorpswoningen en kleine hoeven. - Kasteeel Vilain XIII (Gotisch
en Classicistisch) met park. - Vucht : Neo-classicistische (1840-1849)
kerk, gemeenthuis (1955), pastorie en enkele kleine hoeven uit de 18e en
19e eeuw. - Meeswijk : talrijke hoeven - Mazenhoven : dijkgehucht met
meerdere hoeven


Esthetische waarde:
~~~~~~~~~~~~~~~~~~~

Zichten over de Maas. Relatief open uiterwaardenlandschap.




Beleidswenselijkheden:
~~~~~~~~~~~~~~~~~~~~~~

Versterking van de natuurwaarden van het gebied en tegengaan
intensivering landbouw (ma√Øs). Vrijwaren van grindwinning (zoals ooit
voorzien in een ontwerp-gewestplan)
