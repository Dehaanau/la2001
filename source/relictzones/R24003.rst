R24003: Nemerkensdries Steenhault Grote Haarding Ekelendries Woestijn Gapenberg en Oostvlaams Pajottenland
==========================================================================================================

Verstoring:
Gapenberg: open akkerlandschap verstoord door
landbouwloodsen.Lintbebouwing geeft versnelde degradatie van een nog
gaaf landelijk gebied. Omgeving van Bruinsbroek verliest landelijk
karakter.

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Vanuit de steile heuvelhellingen ten zuidoosten van de Dender
ontspringen tal van beken die in de Dender uitmonden Schakel van bossen
op de steile zuidoosthelling van de heuvelrug en aan de bovenloop van de
beken De beekjes ten zuiden van het interfluvium
Moerbeke-Waarbeke-Kongoberg-Zavelberg monden in de Mark uit. De
noordhelling van de Markvallei is door permanente beekjes, tijdelijke
afwateringsgeulen, droge dalen, bronhoofden holle wegen en graften
intens versneden. Tussen de Kongoberg en de Zavelberg bevindt zich een
zadel op de heuvelkam door regressieve bronerosie langs zowel de
noordelijke als de zuidelijke zijde.


Historische waarde:
~~~~~~~~~~~~~~~~~~~

Gapenberg: reeds t.t.v. Ferraris een open akkerlandschap.Moerbekebos
is een overblijfsel van het Kolenwoud. Berchembosbeek: na Ferraris is
een deel van het bos gerooid en omgezet in weiland, resten van
perceelsrandbegroeiing bij de weiden. Ekelendries: Nagenoeg ongewijzigd
landschap, enkel na Ferraris werden er enkele wegen aangelegd o.m. de
steenweg Ninove-Halle. Grote Haarding: de percelering is na Ferraris
deels gewijzigd, oud tramtracé Ninove-Halle. Kongoberg: percelen bos
zijn resten van groot bos dat na Van der Maelen quasi volledig omgezet
werd in weiland met perceelsrandbegroeiing. Kouter ten oosten van
Kongoberg t.t.v. Ferraris zonder perceelsrandbegroeiing, t.t.v. Van der
Maelen wel perceelsrandbegroeiing.
Aulsberg-Sint-Leonardus-Molenbos-Nemerkendries: perceelsrandbegroeiing
is nagenoeg verdwenen. De huidige verspreiding van bewoning bestond
reeds t.t.v. Ferraris. Nadien verdwenen heel wat woningen, enkel de
grotere hoeves bleven bestaan. De recente bewoning staat veelal op oude
woonsites. Bruinsbroek:de perceelsrandbegroeiing is pas na Ferraris
ontstaan, er zijn nog wat restanten van deze begroeiing. Wilderenbos:
behoorde tot na Ferraris tot een groot bos samen met het Karkoolbos en
het Moerbeekbos. De herbebossing van de bovenloop van de Wilderenbeek en
de aanleg van de vijver in het valleitje dateert van na 1900. Wilderen:
nog heel wat perceelsrandbegroeiing.


Esthetische waarde:
~~~~~~~~~~~~~~~~~~~

Een schakering van gesloten landschap in de valleitjes met een open
landschap op het onversneden plateau met tal van prachtige
vierkantshoeves (zeer gaaf tussen de Ekelendries en Strijland). De
omgeving van Steenhoutbos en het Kasteel van Steenhault heeft een sinds
Ferraris ongewijzigd landschap en is meer gefragmenteerd tussen de
beboste valleitjes in.Golvende topografie, kleine kerndorpen. Overwegend
akkerland, geen of zeer weinig perceelsranden. Weiland aanwezig in de
kleine beekvalleitjes, daar bomenrijen, een vrij gesloten landschap.
Talrijke door topografie en vegetatie bepaalde panoramische of gerichte
vergezichten. Skyline wordt meestal door de topografie bepaald. Door de
topografie en vegetatie begrensde gerichte zichten in de valleien.
Talrijke geïsoleerde beelddragers (toren, bosjes, ...). Het microreliëf
en lineair groen in de valleien contrasteren met het omliggende en is
structuurversterkend. Wolfputbeek: beekvallei met bomen en kleine
bospercelen, een klein deeltje heeft kleine percelen en
perceelsrandbegroeiing, vormt een vrij gesloten landschap. Gehucht
Attembeke : stervormig stratenpatroon. Langsheen de beekjes en
perceelsranden staan vaak rijenknotwilgen. Prachtig zicht vanop het
interfluvium Moerbeke-Waarbeke-Kongoberg-Zavelberg op de Markvallei.




Beleidswenselijkheden:
~~~~~~~~~~~~~~~~~~~~~

Gapenberg:vrijwaren van open akkerlandschapk karakter door vermijden
van nieuwe versnijdingen, stoppen van de lintbebouwing. onderhoud en
heraanleg van perceelsrandbegroeiing stimuleren waardoor de
respectievelijke landschapskenmerken van de valleitjes en de hoger
gelegen open arealen behouden blijven.
