R30018: Historische polders van Oostende-Zandvoorde
===================================================

Verstoring:

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Opgebouwd uit kleiafzettingen van de Duinkerke I en II
transgressiefasen (2de eeuw en 4de eeuw B.C.) en kleiafzettingen van de
overstromingen rond Oostende van de 17de en 18de eeuw. Typische
percelering, waardevol biotoop van kreken, brakwaterflora. Kreken met
waadevolle oevervegetaties en reliÃ«frijke graslanden : botanisch wel
gedegradeerd, maar faunistisch nog belangrijk (riet- en weidevogels).


Historische waarde:
~~~~~~~~~~~~~~~~~~~

Oorspronkelijk een onherbergzaam waddenlandschap. Gewonnen in de 17de
eeuw op de strategische overstromingsgebieden bij het beleg van Oostende
(1604). Keignaertpolder werd als spoelpolder gebruikt van 1664 tot 1700,
Zoutekreek, Sluiskreek en Grote en Kleine Keignaert krijgen hun
definitieve vorm. Grootschalige, blokvormige percelen, typische
ontginning. Kreek- en bedijkingsrelicten bij het Kanaal van Plassendale.
Verschillende relicten aanwezig, antitankkanaal, oude spoorwegbedding.


Esthetische waarde:
~~~~~~~~~~~~~~~~~~~

Open landschap met wijdse panoramische zichten in vele richtingen,
sterke invloed stedelijk gebied Oostende. Vlak landbouwgebied met sterk
verspreide alleenstaande bebouwing, grote blokvormige percelen, geen
perceelsrandbegroeiing, rechthoekig stratenpatroon in westelijk deel.
Het gebied van de kreken vormt een geheel met rietkragen, weilanden en
akkers.




Beleidswenselijkheden:
~~~~~~~~~~~~~~~~~~~~~

Behoud van de typische kenmerken van de historische polders,
vrijwaren van de resterende open ruimten door het bundelen van de
versnijdingen en het groeperen van nieuwbouw bij bestaande kernen, weren
van niet grondgebonden landbouw (serreteelt).
