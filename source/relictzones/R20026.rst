R20026: Zoniënwoud - Bos van Marnix
===================================

Verstoring:
De Ring, de autostrade Brussel - Namen, de Terhulpsesteenweg en de
spoorweg Brussel-Namen die het woud diagonaal dwarsen. De monocultuur
van beuken en de overdruk door recreanten vormt een bedreiging van het
voortbestaan van het woud.

Herkenbaarheid: 3

Samenhang: 3

Gaafheid: 3

**Wetenschappelijke waarde:**
Restant van het historische Kolenbos dat zich in de vierde eeuw nog
uitstrekte tussen het Thuin en het Brussel.. Samen met haar
uitgestrektheid biedt die 'permanentie' dit bos biologisch hoge
potentiële waarde. Geomorfologisch is het eveneens van grote waarde
omdat hier de bossen op het löss-plateau nooit gerooid werd waardoor de
oorspronkelijke geomorfologie bewaard bleef. Het grillige reliëf werd
door de ijstijden gevormd. Karolingische ijzersmeltovens.

**Historische waarde:**
Was tot op het einde van het Ancien Regime in handen van de adel en
abdijen.Vanaf de 12 eeuw ontstonden in en rondom het toenmalige
Zoniënwoud verscheidene kloosters die later belangrijke centra werden,
ze werden opgeheven tijdens het Franse bewind. Hiervan zijn in er op het
Vlaams grondgebied nog duidelijke restanten te zien in Groenendaal en
Zevenborre. In het Kapucijnenbos zijn er nog weinig sporen, de
symmetrische paden op de site wijzen op de aanwezigheid van een klosster
200 jaar geleden. Het woud werd gebruikt als het jachtgebied maar ook
als bron van inkomsten via de verkoop van hout en als begrazingsterrein.
Reguliere kapingen en sluikrooiingen resulteerden gedurende heel de
geschiedenis van het woud in een stelselmatige afname van het oppervlak
van het woud die telkens in intensiteit toenam gedurende de woelige
perioden. Tijdens de rustige en stabiele perioden werden dan maatregelen
getroffen om het woud te laten herstellen, in 1706 voor de eerste maal
door beplanting. De beplanting kwam echter pas echt op gang onder het
Oostenrijks bewind die duizenden beuken liet aanplanten en zo de basis
van het huidige uitzicht van het Zoniënwoud bepaalde. Na de Belgische
onafhankelijkheid werden door de Generale Maatschappij, die tijdens de
Nederlandse periode eigenaar was geworden, verschillende delen van het
woud aan particulieren verkocht. Een aantal van die delen werden toen
gerooid, andere bleven bos, zoals o.m. Het Bos van Marnix, of werden
park. In 1843 werd het woud staatseigendom. De Koninksvijvers werden na
Van der Maelen aangelegd. De renbaan van Groenedaal werd in de tweede
helft van de 19e eeuw aangelegd op een open plek waar tot eind de 17de
eeuw gewassen geteeld werden door de kloosterlingen van Groenendaal.
archeologie: Sporen uit het Neolithicum.Te Groenendaal sporen van
vroegmiddeleeuwse ijzersmeltoven. In de omgeving zijn er nog sporen van
een stoeterij te tijde van de Oostenrijkse periode. De grote
verkeersassen die nu het woud dwarsen zijn na Ferraris aangelegd, eerst
als steenweg, na WO II als autoweg of 4 vaksbaan. Sinds 1906 is op het
domein van Ravenstein de Royal Golf Club gevestigd. In de eerste helft
van de 16de eeuw liet de heer van Ravenstein hier een jachtpaviljoen
bouwen dat in 1757 vervangen werd door een nieuw gebouw.

**Esthetische waarde:**
Een groot uitgestrekt bos met hoge eeuwenoude beuken en eiken die een
"natuurlijke gotische kathedraal" vormen doordat er bepaalde delen van
het woud een gelijke leeftijd hebben en de beuken weinig ondergroei
toelaat. Dit laat een vaak prachtige bodembegroeiing toe, zoals de
boshyacint, de bosanemoon, het speenkruid en het dalkruid. Het bos wordt
doorsneden door prachtige lanen.

**Sociaal-culturele waarde:**
Een groot "permanent" bos in de onmiddellijke omgeving van de
hoofdstad met een rijk cultureel verleden en een educatieve waarde dat
in het arboretum van Groenedaal onderstreept wordt. Het woud strekt zich
uit over de drie gemeenschappen. Het arboretum van Tervuren is in
tegenstelling tot de meeste arboreta geografisch geordend.



**Beleidswenselijkheden:**
Een op elkaar afgesteld beleid van de drie gewesten. Het doorbreken
van de monocultuur van de beuk om de natuurdiversiteit te verhogen.
