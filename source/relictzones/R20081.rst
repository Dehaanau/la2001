R20081: Holle wegen landschap van Hoegaarden, Opvelp, Willebringen, Vertrijk, Vissenaken
========================================================================================

Verstoring:

Herkenbaarheid: 3

Samenhang: 2

Gaafheid: 2

**Wetenschappelijke waarde:**
De valleitjes tussen de kouters zijn van groot bio-ecologisch
belangen zijn voor een groot deel natuurreservaat. Enkele Romeinse
villa's opgegraven. Circulaire structuren zichtbaar vanuit de lucht:
brons- en ijzertijd of Romeinse grafheuvels. Versteend oerwoud in de
ondergrond ter hoogte van de E40. In de valleien nog belangrijke fauna
en flora. In het landschap nog sporen (taluds en steilranden) van
kalkzandsteenopgravingen. Midden-Paleolitisch, Mesolithischen M
midden-Neolitische vondsten.

**Historische waarde:**
Door de vruchtbare bodem werd het land zeer vroeg reeds omgezet in
uitgestrekte kouters.De kouter ten Oosten van Vertrijk is weinig
gewijzigd t.o.v. de situatie zoals ze door Ferraris gekarteerd werd. Het
trac√© van een Romeinse heirbaan komt overeen met de weg tussen Vertrijk
en Roosdaal. Vissenaken: Het kouterlandschap ten zuidwesten van
Vissenaken is zo goed als niet gewijzigd sinds Ferraris. Bepaalde
percelen zijn van vorm gewijzigd. Remmelenveld-Hazeberg: Het weinige bos
dat er ten tijde van Ferraris was is na Van der maelen verdwenen. Het
enige groen in de kouter ligt langsheen de steilste taluds. De evolutie
van de perceelsvormen doet vermoeden dat er private ruilverkavelingen
plaatsvonden. Op de MGI kaart van 1948 zijn er kleine cirkelvormige
taluds te zien tegen de hellingen, dat waarschijnlijk oude afgravingen
zijn (Waarschijnlijk een galerij van een ondergrondse
Goberangekalkzandsteengroeve). Op de orthofoto is er slecht 1 meer te
bespeuren en die is volledig begroeid en vormt zo een minuscuul groen
eiland in het landschap. Honsem-Hoksem-Babelon: In het open landschap
liggen aan de rand van de lager gelegen delen, de vochtige valleitjes,
de 3 gehuchten die sinds Ferraris weinig gewijzigd zijn. De verspreide
bewoning is tussen Ferraris en begin 1900 wat toegenomen op plaatsen
waar reeds bewoning was maar is nadien niet meer toegenomen. De stijlste
hellingen waren reeds ten tijde van Ferraris bebost maar de bebossing in
de vallei is pas na Van der Maelen begonnen. De aanplanting van
perceelsrandbegroeiing rond de weiden gebeurde eveneens in de tweede
helft van de 19de eeuw. Hierdoor nam het contrast tussen het gesloten
landschap van de valleien en het hoger gelegen open plateau nog toe. Ook
hier wijst de perceelsvormveranderingen op een private verkaveling.
Sint-Jans-College: Dit is een kasteelpark dat na Van der Maelen werd
aangelegd in een zijvalleitje van de Molenbeek. Na 1948 werd het kasteel
omgevormd tot een verzorgingsinstituut en werd het park verwaarloosd en
beplant met populier. Hoegaarden-Houtem:Het holle wegennet onderging
sinds Ferraris weinig wijzigingen, in het eerste deel van de twintigste
eeuw werd een deel van de holle wegen verhard. De bewoning in de 2
gehuchten Nerm en Aalst ligt in de vallei van de Nermbeek. Houtem
daarentegen ligt bovenop het plateau. De 3 gehuchten bestonden reeds ten
tijde van Ferraris, de bewoning is sindsdien enkel toegenomen binnen de
gehuchten. Ter hoogte van het kouterhof is er de laatste 100 jaar
bewoning gekomen op een voorheen onbewoonde omgeving. De beemden van
Broekbeek en de Rasdelbeek zijn pas na 1900 bebost.

**Esthetische waarde:**
Een enorm uitgestrekt open en golvend landschap met en heus netwerk
van holle wegen. Tussen de kouters liggen de kleine valleitjes die een
meer gesloten landschappelijk karakter hebben door de bewoning,
perceelsrandbegroeiing en de percelen bos. Er liggen een aantal
landelijke gehuchten en dorpjes met nog heel wat 18de eeuwse woningen en
vierkantshoeves.



**Beleidswenselijkheden:**
Behoud van de holle wegen (zonder wegdek) en een natuurvriendelijk
wegbermbeheer. Verdere uitbouw van de beekvalleitje als groen gesloten
lint in het open landschap.
