R10091: Vallei van de Bosbeek/Kindernouwbeek, kasteeldomeinen en bosgebieden
============================================================================

| Verstoring:
|  E34 doorsnijdt de vallei; relictzone valt gedeeltelijk samen met
ruilverkavelingsgebied (RVK Malle-Zoersel).

| Herkenbaarheid: 3

| Samenhang: 3

| Gaafheid: 3

| **Wetenschappelijke waarde:**
|  Grote geomorfologische waarde als intact gebleven valleigebied van
een laaglandbeek met bijhorende structuren en verschijnselen zoals
reliëfvormen, bodemtypen, kwelsituaties, overstromingen; botanische
waarde zowel van de graslanden en de bossen als van de moerassen, de
heiderelicten, de bermen van de zandwegen en de oevers van de beken;
rijke verscheidenheid aan begroeiingen waarin ook zeldzame
plantensoorten voorkomen (door goede waterkwaliteit in hydrografisch net
en sterk variërende milieuomstandigheden).

| **Historische waarde:**
|  Vallei ter hoogte van Wechelderzande: sterk gesloten landschap met
talrijke kleine vijvertjes (noch bij Ferraris, Vandermaelen of MGI
aanwezig); herkenbare perceelsstructuur en resten opgaande begroeiing op
Kouwenberg (cf. MGI); het Rolleken en Karredongen waren nog heide bij
Ferraris en Vandermaelen met aanwezigheid van wegenpatroon voor aanzet
tot bebossing, nu nog talrijke bosrestanten (cf. MGI). Vallei ter hoogte
van Lille: beschermd landschap; zeer duidelijk herkenbare en gave
perceelsstructuur (langgerekte percelen) met restanten randbegroeiing en
bosjes (cf. MGI); gesloten landschap; Vorselaarse Heide wordt gekenmerkt
door langgerekte perceelsstructuur (ontginningsvorm van heide) met
opgaande begroeiing (cf. Vandermaelen en MGI). Vallei ter hoogte van
Poederlee: slechts enkele bosrestanten (cf. MGI) en sporadisch opgaand
groen langsheen de Bosbeek die eertijds deel uitmaakten van
perceelsrandbegroeiing (cf. MGI). Domein kasteel van Vorselaar en
aansluitend valleibos: bij Ferraris reeds vermeld; park- en bosstructuur
van toen is nog herkenbaar en vrij gaaf (cf. Ferraris, Vandermaelen en
MGI). Archeologische vondst: gepolijste bijl op scheiding Vispluk en
Sassenhout (ten zuidoosten van kasteel van Vorselaar, in vallei).

| **Esthetische waarde:**
|  Grotendeels gesloten valleilandschap met stukken goed herkenbare
valleigronden; mooie aansluiting van kasteeldomein met valleigebied.



