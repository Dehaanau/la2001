R30008: Poldergebied Ramskapelle - Hoeke
========================================

Verstoring:

Herkenbaarheid: 3

Samenhang: 2

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Afzettingen Duinkerke-III transgressies, goed bewaard microreliëf van
kreekruggen en komgronden. Behoort tot het uitgesproken inversie
sublandschap met poelgronden en kreekruggen. Aantal uitgeveende gronden
aanwezig ten zuiden van het Zeebrugs havengebied. Relicten onder de vorm
van microreliëf nog aanwezig. Langs de sloten is er een waardevolle
vegetatie te vinden. Lokaal werd ook klei uitgegraven. De ondiepe
kleiputten evolueerden ondertussen tot een vrij groot rietmoeras.
Weidegebied rond Oostkerke is een belangrijk polderweidegebied met
relicten van kleinschalige percelen en sloten met belangrijke
verlandingsvegetaties. Auvifaunistisch en botanisch belang.


Historische waarde:
~~~~~~~~~~~~~~~~~~~

Na de stormvloed van 26 december 838 strekte zich ten noorden van
Brugge een waddenbegeid uit met schorren, slikken en geulen. In de loop
van de 9de-10de eeuw werden talrijke schaapsboerderijen gevestigd. In de
11de eeuw werd het gebied volledig ingepolderd. De gronden gelegen nabij
de lage weiden van Ramskapelle werden allemaal uitgeveend. Percelering,
perceelsgebruik, verspreiding van de bebouwing volgens 18de eeuw. Op de
Ferrariskaart wordt dit gebied gekenmerkt door een patroon van akkers op
kreekruggronden en weiden op poelgronden en uitgeveende gronden.
Boomgaarden komen slecht als kleine elementen vlakbij de boerderijen
voor. Aantal sites met walgracht, hoge dichtheid hoeven.


Esthetische waarde:
~~~~~~~~~~~~~~~~~~~

Wijdse panoramische zichten in vele richtingen, skyline kust en
Binnen-Vlaanderen zichtbaar. Regelmatige percelering van gemiddelde
grootte, weinig perceelsrandbegroeiing, rechte perceelsgrenzen, hoeven
regelmatig verspreid. Het weidelandschap vormt een nog kleinschalig
landschap en is relatief rijk aan kleine landschapselementen.




Beleidswenselijkheden:
~~~~~~~~~~~~~~~~~~~~~~

Vrijwaren van de resterende open ruimte door bundelen van de
versnijdingen en groeperen van nieuwbouw in bestaande kernen, weren van
niet grondgebonden landbouw (serreteelt)
