R10094: Rug Lichtaart - Kasterlee en bosgebied Hoge- en Lage Rielen - Klein Rees
================================================================================

| Verstoring:
|  Verkavelingen, industrie, waterzuiveringsinstallatie, sportterreinen
en infrastructuren (o.a. N19) verstoren het bosgebied op diverse
plaatsen; relictzone grenst aan enkele ruilverkavelingsgebieden.

| Herkenbaarheid: 3

| Samenhang: 3

| Gaafheid: 3

| **Wetenschappelijke waarde:**
|  Grote Heide: gelegen op gevarieerd duinmassief (geomorfologisch
waardevol) met zeer gevarieerd fysisch milieu en hierdoor zeer
gevarieerde vegetatie. Hoge Mouw - Koningsbos: vrij ongerept
stuifduincomplex met grote niveauverschillen op een kleine oppervlakte;
belangrijk relict van de eens zo talrijke stuifduinen langsheen de Grote
en Kleine Nete. Langenberg, De Bergen en Goor Akkers: opvallende
geomorfologische kenmerken, o.m. hoogteverschillen van meer dan 10 meter
op amper 100 meter; weerspiegeling van een groot deel van de geologische
geschiedenis van de streek, met als bijzonderheden het Kasterliaan
(Tertiair), het basisgrint (grint van Hekkelenberg) en het ijzer- en
fossielrijke Poederliaan;

| **Historische waarde:**
|  Oorlandse Heide - Heiken: naar vallei toe herkenbare
perceelsstructuur en restanten opgaande begroeiing (cf. MGI); bosgebied
aansluitend op Bosbergen was bij Ferraris heide met enkele versnipperde
stukjes landbouwland, bij Vandermaelen is heide al wat meer bebost en nu
is wegenpatroon nog grotendeels intact en wisselen grote oppervlakten
aaneengesloten bos af met open stukken akkerland (cf. MGI). Bosbergen -
Snepkesbos - Witte Bergen: bij Ferraris nog heide ('Hooge Heyde'); bij
Vandermaelen wordt heide systematisch ontgonnen en bebost; wegenpatroon
en bosstructuur nog relatief gaaf en herkenbaar (cf. MGI); ter hoogte
van Kruisberg en Snepkeshof verstoring door verkaveling. Hoge Rielen:
bij Ferraris en Vandermaelen heide ('Rielen Heide'); eertijdse heide is
nu bos met herkenbaar wegenpatroon (cf. MGI); verspreid komen
paviljoenen voor. Vallei van de Broekloop: perceelsstructuur is nog
herkenbaar, slechts ten dele nog gesloten door restanten
perceelsrandbegroeiing en bos (cf. MGI). Klein Rees: bij Ferraris en
Vandermaelen heide met een groot 'goor'; enkel het beboste gebied is nog
herkenbaar (cf. MGI); het goor is verland en in gebruik voor
landbouwdoeleinden; aansluitende cultuurgronden hebben herkenbare
perceelsstructuur en enkele restanten opgaande begroeiing (cf. MGI),
bebouwing is hier sterk toegenomen. Terlo: herkenbare perceelsstructuur
en restanten bos (cf. MGI); sterk verstoord door bebouwing. Hoge Mouw -
Koningsbos: bij Ferraris heide: bij Vandermaelen eerste aanzet tot
bebossing; bebost gebied heeft relatief gave structuur, slechts ten
zuiden van Lichtaart verstoring door verkaveling (cf. MGI). Langenberg,
De Bergen en Goor Akkers: de bodem (plaggen- en podzolbodems), de oude
houtkanten en het microreliÃ«f (vnl. holle wegen) weerspiegelen het
gebruik van de gronden gedurende de laatste eeuwen: eerst vooral
landbouw, nadien naaldhoutaanplantingen, tenslotte recreatie.
Archeologische vondsten: neolithisch materiaal op 'Witte Bergen' te
Lichtaart; zone met verschillende sporen van Ijzertijdbegraving in
bosgebied tussen Lichtaart en Kasterlee; grafheuvels en begraving uit
Brons- en Ijzertijd in Klein Goor-Rulheide en protohistorische begraving
tussen Klein Rees en N19.

| **Esthetische waarde:**
|  Mooi aaneengesloten stuk bos op de lijn
Herentals-Lichtaart-Kasterlee; accentueert de rug van
Lichtaart-Kasterlee. Grote Heide: uitgestrekte naaldbossen met vennetjes
en heideplekjes op sterk glooiend duinencomplex (hoge belevingswaarde).
Hoge Mouw - Koningsbos: deels beboste, deels open landduinencomplex met
grote niveauverschillen en enkele holle wegen heeft zeer hoge
belevingswaarde; vooral de aanblik op de Netevallei, nabij het Goor, is
indrukwekkend. Langenberg, De Bergen en Goor Akkers: esthetische waarde
voor groot deel bepaald door hoogteverschil met omgeving, vooral in
zuiden is het zicht vanuit de landbouwzone op heuvelrug indrukwekkend;
holle wegen kunnen als uniek voor de streek beschouwd worden.



| **Beleidswenselijkheden:**
|  Vrijwaren van verdere bebouwing en behoud van bos; vrijwaren van
ruilverkavelingswerken.
