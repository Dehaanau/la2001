R30081: Vijvergebied Zillebeke en vallei van de Wijtschatebeek
==============================================================

| Verstoring:

| Herkenbaarheid: 2

| Samenhang: 2

| Gaafheid: 2

| **Wetenschappelijke waarde:**
|  Dit gebied ligt aan de voet van de West-Vlaamse heuvels en vormt een
uitgehold bekken, dat naar Ieper toe meer afhelt. Binnen dit bekken zijn
brede reliëfgolvingen gemodeleerd door de ZW-NO gerichte bovenloop van
de Ieperlee en de rattestaartbeek. Vooral ter hoogte van de Palingbeek
vormen de restanten van de Komense vaart en zijn omgeving een botanisch
en ornitholoigisch hoogstandje.

| **Historische waarde:**
|  Hoofdstructuur grotendeels volgens 18de eeuw (richting percelering,
wegen, beken). Op de kaart van Ferraris bevinden zich "moerassige
weiden". De weidepercelen vormen dan langgerekte stroken die omsloten
zijn door hagen. Opgaande bomen lijnen de wegen af. Talrijke bomen
bevinden zich rondom de boerderijen. Vijver is gevormd door het afdammen
van de Vijverbeek en functioneert al vanaf de middeleeuwen in de
drinkwatervoorziening van de stad Ieper. Ten zuiden van Ieper ligt een
uitzonderlijk belangrijk archeologisch gebied. Een middeleeuwse
buitenwijk van de stad (Sint-Michielsparochie - Verdronken Weide),
kloosterterreinen en heerlijkheden zijn dan nog maar de gekende
ingrediënten. De bewoning in de rest van het gebied is zeer verspreid en
refereert naar een middeleeuwse ontginning. Tijdens WOI vormt het gebeid
het toneel van talrijke veldslagen en het hele gebied wordt als het ware
omgewoeld : alle bomen, hagen en boomgaarden verdwijnen hierdoor.
Verschillende militaire begraafplaatsen, monumenten, mijntrechters en
loopgraven refereren naar WOI. Er is een grote dichtheid van goed
bewaarde oorlogsrelicten zowel boven- als ondergronds, getuigen van WOI
(fenomenen van nationaal en internationaal belang).

| **Esthetische waarde:**
|  Als een groen lint loopt de Komense Vaart doorheen het gebied. Het
landgebruik is gemengd, de percelering grootschalig. Het landschap is
tamelijk open. Erfbeplanting en bomenrijen langs enkele wegen en beken
brengen wat afwisseling. In het zuidelijke deel komen ook enkele bosjes
voor. Percelering overwegen groot en langgerekt gelegen op de natte
gronden rond de vijver.



| **Beleidswenselijkheden:**
|  Vrijwaren landelijk karakter met verspreide boerderijen in een open
landbouwlandschap, bufferen van industriële en commerciële complexen in
de open ruimte rond de kleinstedelijke kernen, behoud van de silhouetten
van de steden en dorpen als blikvanger
