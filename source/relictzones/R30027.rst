R30027: Poldergebieden Leffinge - Slijpe
========================================

Verstoring:
Verstoord door de ruilverkaveling van Leffinge (akte 21/12/73) en
Slijpe (akte 29/10/75) : door het uitvoeren van de ruilverkavelingen
werden de percelen gedraineerd, grootschaliger en rechtlijniger gemaakt.
Hierdoor ontstond in deze gebieden een nieuwe perceelsstructuur en
werden aaneengesloten akkerlandcomplexen van enkele tientallen hectaren
gecreëerd.

Herkenbaarheid: 2

Samenhang: 2

Gaafheid: 2

**Wetenschappelijke waarde:**
Uitgebrikte gronden met natte poldergraslanden met belangrijke
botanische (zilverschoongrasland) en faunistische waarden.

**Historische waarde:**
Het bewoningspatroon tijdens de 18de eeuw in de polders is
grotendeels bewaard gebleven. De kernen van de polderdorpen zijn
gedurende de laatste twee eeuwen slechts in beperkte mate of nagenoeg
niet uitgebreid. Vestigingen van nieuwe landbouwbedrijven na 1800 zijn
bijna onbestaande. Ook het wegenpatroon uit de 18de eeuw (cf. toestand
Ferraris) is grotendeels behouden. De meeste wegen bevinden zich op
kreekruggen en kennen daardoor een kronkelend patroon. Enkele wegen zijn
tijdens de ruilverkaveling rechtgetrokken. Het hydrografisch stelsel
heeft in grote lijnen zijn oorspronkelijke meanderende structuur
behouden buiten de ruilverkavelingsgebieden. Grote configuraties zijn
nog herkenbaar en gaaf na de ruilverkaveling. Resten van oude lanen en
grachten nog te herkennen op de orthofoto's. Deze zijn opgenomen in de
relictzone.

**Esthetische waarde:**
Open landschap met grote perceelsblokken, overwegend grasland.



**Beleidswenselijkheden:**
maximaal behoud van het open landelijk karakter door : -
niet-grondgebonden landbouw te weren; - architectonisch (kleur, vorm,
hoogte) inpassen van nieuwe constructies zodat ze de bestaande vertikale
blikvangers (skyline dorpen) niet domineren; - bebouwing te beperken tot
de renovatie van de bestaande bebouwing, enkel kleinschalige
ambachtelijke industrie te stimuleren aansluitend bij de kernbewoning; -
het weren van alle lintbebouwing; - het behoud van grote open ruimten
met weinig lineair groen, ecologische corridors vooral te associëren met
sloten, dijken en wegen; - het accentueren van de identiteit tussen de
verschillende subeenheden.
