R20044: Vallei van de Sint-Niklaasbeek - Landbeek - Birrebeek
=============================================================

Verstoring:

Herkenbaarheid: 2

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

EÃ©n van de zuid-noord gerichte beken die het Brabants laagplateau
ontwateren via de Rupel.


Historische waarde:
~~~~~~~~~~~~~~~~~~~

Ten tijde van Ferraris werd het alluvium uitsluitend gebruikt als
weiland met perceelsrandbegroeiing. Geleidelijk werd het alluvium ook
ingenomen door populieraanplantingen. Het typisch alluviaal bodemgebruik
is echter sterk gereduceerd waardoor het gesloten landschappelijk
karakter langsheen de Sint-Niklaasbeek op verschillende plaatsen
verloren ging. Vaak resteert er enkel nog een bomenrij langsheen de
beek. Velaardbos: is een restant van het Hoogen Bosch (Ferraris). Enkel
het centraal deel van het bos is nog authentiek loofbos, de rest werd
omgezet in populieraanplantingen. In de omgeving van het Hof van Rode is
t.o.v. Ferraris weinig gewijzigd, net als de omgeving van het Neromhof.
Het Neromhof zelf werd pas na Van der Maelen gebouwd. Het Neromhof en de
omgeving vormde tot de aanleg van de A12 een geheel met het Kasteel van
Impde.




Beleidswenselijkheden:
~~~~~~~~~~~~~~~~~~~~~~

heraanplanten van bomenrijen als perceelsrandbegroeiing
