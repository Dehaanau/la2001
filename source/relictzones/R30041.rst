R30041: Rijkevelde en ruimere omgeving van Sijseleveld
======================================================

Verstoring:

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Gesitueerd op een zandige rug. Het gedeelte van de Doolhof gelegen
ten noorden van Rijkeveldebos bestaat uit een venige kom die 's winters
vrij drassig staat. De laagstgelegen percelen nabij Maleleie zijn
faunistisch zeer waardevol. De hoger gelegen graslanden minder
waardevol. In de hoger gelegen delen van de Doolhof gelegen nabij de
oude spoorwegbedding komen waardevolle schrale bermvegetaties voor.
Shobbejakshoogte is een heiderelict en bevindt zich op een vroegere
stuifzandhoogte. Het gebied wordt gekenmerkt door vegetaties van heiden
en heideschrale graslanden, met zowel extreem droge als meer vochtige
situaties. Ecologisch waardevol gebied door verschillende
successiestadia die er aanwezig zijn.


Historische waarde:
~~~~~~~~~~~~~~~~~~~

Rijkevelde bestond in de 18de eeuw uit een complex van bos en heide,
dat zich uitstrekte tot Male. Daaromheen sloot een fijnschalig agrarisch
landschap aan (oud ontginningslandschap). Omstreek 1920 werd centraal in
het boscomplex het huidige kasteel Rijkevelde opgetrokken.


Esthetische waarde:
~~~~~~~~~~~~~~~~~~~

Bossen van Rijkevelde voornamelijk naaldhout, omgeven ten noorden
door heideactige zone Schobbejakshoogte. Het overgrote deel van het
landschap rond Rijkevelde is in agrarisch gebruik. Op verschillende
plaatsen heeft dit landschap een bijzondere waarde door kenmerkende
landschapsstructuren : knotwilgenrijen in de Doolhof, populierenrijen en
beukendreef, walgracht met bomenrijen rond de Engelendalehoeve.




Beleidswenselijkheden:
~~~~~~~~~~~~~~~~~~~~~~

Het bosgebied Rijkevelde vormt samen met zijn omgevingslandschappen
een zeer gediversifieerd en gradiëntrijk geheel. Aan dit geheel is een
ecologisch duurzame toekomst te geven. De verschillende gradiënten
dienen behouden en zonodig versterkt te worden. Behoud en versterking
als structuurrijk landschap.
