R30033: Wilgenbroeken
=====================

| Verstoring:

| Herkenbaarheid: 2

| Samenhang: 2

| Gaafheid: 2

| **Wetenschappelijke waarde:**
|  Laaggelegen grasland, vormt een depressie in het benedenstroomse deel
van de Lijsterbeek. De bodem bestaat uit alluviaal kleiig en zandig
materiaal. Bevat de Dalebeekbossen met belangrijke hakhoutlaag, de
vallei van de Dalebeek en de vallei van de Lijsterbeek. Grote
floristische waarde en verscheidenheid in grasland. In de nattere
depressies en aan perceelsranden vindt men nog typische plantensoorten
van natter milieu. Plaatselijk nog enkele kleine relicten van een
vochtig hooiland aanwezig.

| **Historische waarde:**
|  Op de Ferrariskaart zijn de Wilgenbroeken terug te vinden als een
open, moerassig weidegebied. De Stockveldhoeve vormt een waardevolle
site aan de rand van het broekgebied. Domein Schoonhove en Rustenburgh

| **Esthetische waarde:**
|  Het gebied bestaat grotendeels nog uit grasland, dat relatief sterk
doorsneden wordt door bomenrijen die voor een waardevol
coulissenlandschap zorgen. De Wilgenbroeken hebben nog het vochtige en
overstroombaar karakter van vroeger behouden.

--------------

| **Beleidswenselijkheden:**
|  Behoud van de huidige kwaliteiten van het gebied als open ruimte en
als bomenrijk, homigeen graslandschap, samen met het behoud van de nog
aanwezige natuurrestwaarden. Voeren van een aktief beleid voor kleine
landschapselementen : instandhouding en vermeerdering van bomenrijen,
houtkanten en poelen.
