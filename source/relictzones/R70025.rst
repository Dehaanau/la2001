R70025: Paraboolduin Opglabeek
==============================

Verstoring:
Recreatie. Intensieve landbouw.

Herkenbaarheid: 3

Samenhang: 3

Gaafheid: 2

**Wetenschappelijke waarde:**
Zeer grillige paraboolduin gelegen ten noorden van Opglabbeek als
geomorfologisch relict, inclusief uitwaaiingspannen. Meerdere malen
secundair verwaaid omwille van de aan-wezigheid van overstoven
horizonten. Hoge natuurwaarden. Aanwezigheid van het Vlaams
natuureservaat Oudsberg. Heidevelden en uitgestrekte bossen met
heiderelicten.

**Historische waarde:**
Uiterst interessant gebied in archeologisch opzicht : steentijdsites,
Metaaltijdsites, Romeinse nederzettingen met oa grafvelden uit de
bronstijd, grafvelden uit de Middeleeuwse tijd, ... De paraboolduin
heeft het kortste been langsheen de Bosbeekvallei, omarmd Louwel en
strekt zich westelijk uit tot op het militair domein. De paraboolduin is
duidelijk weergegeven op de Ferrariskaart waar hij volledig is gelegen
binnen heidegebied. Zowel de parboolduin als het omliggende
heidelandschap werden tijdens de 19e eeuw bebost hetgeen aanleiding gaaf
tot een zeer uitgestrekt boscomplex dat reikt tot aan de rand van het
Kempens plateau. Bij het Gruitroderbos en Solterheide gebeurde de
bebossing volgens een strakke geometrie.

**Esthetische waarde:**
Zichten op de paraboolduin. Zicht vanaf de Oudsberg op de Kempen.

**Sociaal-culturele waarde:**
Belangrijke recreatieve waarde.



**Beleidswenselijkheden:**
Verdere bescherming van de volledige paraboolduin (bestaand
staatsnatuurreservaat). Beperken recreatiedruk. Omvorming van het
bosgebied.
