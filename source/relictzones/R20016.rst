R20016: Brongebieden en bovenlopen in Noord-Pajottenland
========================================================

Verstoring:
Zierbeek - Plankenbeek: Lintbebouwing

Herkenbaarheid: 2

Samenhang: 1

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Het gebied met verschillende biotopen heeft een grote biologische
waarde met een aantal zeldzame planten. De brongebieden liggen op de
randen van het leemplateau waar het de tertiaire klei snijdt.


Historische waarde:
~~~~~~~~~~~~~~~~~~~

Zierbeek - Plankenbeek: De valleitjes hebben nog steeds het gesloten
landschap van ten tijde van Ferraris dat bestaat uit
perceelsrandbegroeiing en bossen. De bebossing is sindsdien nog
toegenomen en verschoven naar de natste delen van de valleitjes. De
weinige perceelsrandbegroeiing op de interfluvia is na Ferraris langzaam
aan verdwenen. De perceelsvormen en het wegennet zijn niet gewijzigd.
Itterbeek - Sint-Anna: De bossen en de boomgaarden rond de Sint-Annakerk
dateren van voor Ferraris, het kasteel van na Ferraris. De
perceelsvormen zijn ook ongewijzigd. Begijnenborre: Een deel was ten
tijde van Ferraris bebost, de bossen rond de Plankenbeek zijn van na Van
der Maelen.De dreven rond het bebost gebied zijn pas vrij recent
aangeplant. De perceelsvormen ten tijde van Ferraris zijn niet meer te
herkennen. De vijver is na 1900 aangelegd. Smissen - Wolfputten -
Sint-Elena: Wolfsputten bestond ten tijde van Ferraris uit een
langgerekt vochtig loofbos, gaande van de dorpskom van Dilbeek tot Groot
Bijgaarden. Dit bosareaal is op de kaarten van Van der Maelen volledig
verdwenen, er zijn enkel kleine restbosjes in de 3 zuidelijk gelegen
brongebieden. De vochtige graslanden langsheen de beek zijn behouden
gebleven, terwijl de rest bestaat uit weiden en landbouwgronden met
uitzondering van de steilste delen die recent terug bebost zijn
geworden. De rand van het toenmalige bos is nog in het landschap te zien
als taluds. De perceelsvormen zijn weinig gewijzigd, wel is het gebruik
vaak gewijzigd; van akker naar wei of van wei naar akker. Ook werd er na
1900 een boomgaard aangelegd. Aan deze zone grenst het centrum van
Dilbeek met de Sint-Alenatoren en het kasteel (na Van der Maelen) met
hun omliggende tuin en het park.


Esthetische waarde:
~~~~~~~~~~~~~~~~~~~

De Sint-Alenatoren, het kasteel met park en de er tegenover liggende
vierkantshoeve vormen een historisch ensemble.




Beleidswenselijkheden:
~~~~~~~~~~~~~~~~~~~~~~

Vrijwaren van bebouwingen verstorende infrastructuren.
