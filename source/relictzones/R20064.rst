R20064: Demervallei Vlaams-Brabant
==================================

| Verstoring:

| Herkenbaarheid: 3

| Samenhang: 3

| Gaafheid: 3

| **Wetenschappelijke waarde:**
|  Het is de meest oostelijke uitloper van de Vlaamse Vallei. De
Demervallei heeft een uitgestrekt beemdenlandschap met heel wat
biologische potenties mede door de afgesneden meanders (coupures- de
oudste nog bestaande van circa 1750) en het patroon van fossiele
meanders. De fossiel meanders met vaak rivierduinen in de buurt zorgen
voor een grote bodemkundige variatie (kleigronden, laagveen, zandige
duinen)die zich vertaalt in een fauna en flora
diversiteit(voedselrijke-, verlandings- en graslandvegetaties, struweel,
droge heide en bosbiotopen). Er bevinden zich tevens halfnatuurlijke
vegatiecomplexen in de oude en steeds zelzamer wordende hooilanden. Zeer
belangrijke ecologische hoofdstructuur. De donken waren in de steentijd
reeds in occupatie. In het landschap zijn er nog oude turfputten
merkbaar in het landschap. Vondsten uit de steentijd.

| **Historische waarde:**
|  Ten tijde van Feraris was de vallei één uitgestrekte beemde met
slechts aan de rand perceelsrandbegroeiing. De opdeling van de grote
beemden rond de Demer gebeurde pas na Van der Maelen. Na 1948 werden de
beemden op grotere schaal omgezet in populieraanplantingen. Sommige
delen langs de Demer bestaan uit 4/5 populieraanplantingen, struweel en
opgaand struikgewas. Langsheen de Demer liggen er tal van afgesneden
meanders. Kraanrijk: Slechts een klein deel is nog heide, ten tijde van
Ferraris was het nog één groot heidegebied, nadien werd het grotendeels
omgezet in weiland met perceelsrandbegroeiing dat op haar beurt
grotendeels werd omgezet in populieraanplantingen. De vijver/plassen
dateren van na V.d.M., de kleinste zijn het recentst. (cf. MGI)
(Turfputten?). Molenstede: De perceelsrandbegroeiing is deels bewaard en
een deel van het bos is recent (na MGI). De omgeving van Remakshoeve
sinds MGI niet meer gewijzigd.

| **Esthetische waarde:**
|  Een uitgestrekt landschap met bomenrijen en natte bossen,
meandercoupures, rivierduinen en fossiele meanders die voor variatie
zorgen. Het alluvium ligt tussen relatief steile vallei hellingen.

--------------

| **Beleidswenselijkheden:**
|  Verhogen van waterkwaliteit, geen vergravingen toelaten en de
populieraanplantingen beperken door de hooilanden te bewaren.
Waterbeheersingswerken meer afstemmen op de ecologische facetten van de
vallei.
