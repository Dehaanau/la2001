R20034: Foeksenbos - Ossel - Amelgem - Nationale Plantentuin -Hollandveld
=========================================================================

Verstoring:
Schotelantenne aan het Foeksenbos.

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De Nationale Plantentuin van Meise bezit een rijke botanische
verzameling.


Historische waarde:
~~~~~~~~~~~~~~~~~~~

Het gebied is een uitgestrekt gebied waar naast de valleitjes met hun
gesloten karakter de tussenliggende hoger gelegen kouters weinig
veranderd zijn ten opzichte van de toestand ten tijde van Ferraris. Het
tuinpark van het kasteel van Bouchout is na Ferraris nog uitgebreid. De
serres dateren van net voor WO II. Op het interfluvium van de Molenbeek
en de Hammervonnisbeek loopt de Romeinse baan, waarschijnlijk een deel
van de Romeinse Heirbaan Asse - Mechelen. Te Wolvendaal is het 19de
eeuws kasteel omgeven door een uitgestrekt park met wandeldreven en
vijvers.De gehuchten Ossel, Vijlst, Wolvendaal en Amelgem (zie ook
ankerplaats Amelgem) behielden allen hun landelijk karakter. De
dorpskern van Ossel is van Gallo-Romeinse oorsprong.


Esthetische waarde:
~~~~~~~~~~~~~~~~~~~

De Nationale Plantentuin is een prachtig park met heel wat inlandse
en uitlandse bomen en struiken met midden in de waterburcht van
Bouchout. De oudste delen zijn 12de eeuws. Amelgem heeft een aantal
prachtige hoeves en een watermolen in een authentieke omgeving met holle
wegen. Het dorp Ossel met haar landelijk karakter heeft een gotische
kerk en een aantal mooie vierkantshoeves,waaronder het Torenhof.

**Sociaal-culturele waarde:**
Educatieve waarde op het vlak van botanie




Beleidswenselijkheden:
~~~~~~~~~~~~~~~~~~~~~

De eenheid van het domein van Amelgem bewaren en vrijwaren van
bebouwing en infrastructuurwerken.
