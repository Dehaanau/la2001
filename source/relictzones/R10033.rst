R10033: Bovenloop van de Mark
=============================

Verstoring:

Herkenbaarheid: 3

Samenhang: 3

Gaafheid: 3


Historische waarde:
~~~~~~~~~~~~~~~~~~~

Valleigebied stroomopwaarts Volmolenbrug (Minderhout) is grotendeels
bewaard gebleven. De vallei wordt nog gekenmerkt door kleine percelen,
waarvan perceelsrichting en -structuur nog herkenbaar is, enkele gave
dreven, herkenbaar wegenpatroon en restanten opgaande
perceelsrandbegroeiing en bosjes, wat herinnert aan vroeger gesloten
karakter (cf. Ferraris, Vandermalen, MGI). De Mark kent nog haar
oorspronkelijke meanderende loop. Vallei van de Kleine Mark en de Bolkse
Beek sluit op de Markvallei aan. Het gesloten karakter is er nog bewaard
door resten perceelsrandbegroeiing en bosjes; perceelsstructuur van
akkers en weilanden zijn nog klein en relatief gaaf (cf. Ferraris,
Vandermaelen en MGI). Open akker Achtel: aansluitend op het
valleigebied, ten oosten van Achtel gelegen. Archeologisch belang:
préhistorische begraving (urneveld) en middeleeuwse bewoning ten zuiden
van Treslong Hoeve en ten zuiden van stenen windmolen van Hoogstraten,
préhistorische bewoningssporen nabij Keerschot, gepolijste silex bijlen
nabij Hunsdijk, préhistorische bewoning nabij Neerven en Wortel,
préhistorische bewoning nabij Papenvoortse Brug - Steenheuvelheyveld,
Neolithische bewoning en post-middeleeuws aardewerk nabij Papenvoort,
Diepte en Steenheuvelheyveld en préhistorische begraafplaats (urnenveld)
op Lochtenberg (slechts gedeeltelijk in de vallei van de Mark).


Esthetische waarde:
~~~~~~~~~~~~~~~~~~~

Gesloten valleigebied is visueel goed te onderscheiden van de hoger
gelegen gronden. De Mark verbindt diverse specifiek landschappelijk
waardevolle gebieden (ankerplaatsen). Haar meanderende loop en
begeleidende kleinschalige percelen zijn opmerkelijk in het sterk
geuniformiseerde Noorderkempen.




Beleidswenselijkheden:
~~~~~~~~~~~~~~~~~~~~~

Kleinschaligheid en geslotenheid van het valleigebied en de
meanderende loop van de Mark en zijriviertjes behouden. Ruilverkaveling
voorkomen.
