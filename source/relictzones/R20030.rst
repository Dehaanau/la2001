R20030: Kouters van Nossegem, Steenokkerzeel, Nederokkerzeel en Erps-Kwerps
===========================================================================

Verstoring:
Steenokkerzeel-Humelgem: luchthaveninstallaties (torens,
verlichtingen,.) ten zuiden van Hof ten Kandries vergraven terrein door
een zandgroeve.

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De kouters op het nagenoeg onversneden Brabants leemplateau waren een
typisch landschap tussen Tervuren en Leuven.


Historische waarde:
~~~~~~~~~~~~~~~~~~~

Steenokkerzeel - Humelgem- Lemmeke: Het landschap is ongewijzigd
sinds Ferraris; de Molenbeek is en was omgeven met bos, de kouters waren
wel heel wat uitgestrekter o.m. ook de terreinen van de luchthaven waren
kouters. Het wegennet wijzigde niet en er kwam geen bebouwing.
Runderenberg: Maakte voor de aanleg van de luchthaven deel uit van het
weidse open akkerlandschap. Bij de aanleg van de Spoorweg Brussel-Luik
werd het wegennet wel wat gewijzigd. Keizersdelle-Erps: Ongewijzigd
sinds Ferraris Kouter-Zuurbeek: Het koutergebied is door lintbebouwing
(hfz. De laatste 50 jaar) en de spoorweg heel wat kleiner geworden. Het
valleitje van de Zuurbeek is weiland gebleven in de bovenloop maar het
verloor haar perceelsrandbegroeiing. Na Ferraris werd het omgezet in
akkers en verdween de perceelsrandbegroeiing. Na 1900 werd het terug
weiland maar bleef de perceelsrandbegroeiing achterwege. Meer
stroomafwaarts, te Hingesse, is het bos een restant van een veel groter
bos dat door de verkaveling in 2 werd gedeeld.




Beleidswenselijkheden:
~~~~~~~~~~~~~~~~~~~~~

Behoud van dit uitgestrekt kouterlandschap.
