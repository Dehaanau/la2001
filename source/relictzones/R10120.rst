R10120: Bos- en akkercomplex Bel, Hulsen en Heidehuizen
=======================================================

Verstoring:
Verkavelingen in en aan de randen van de relictzone.

Herkenbaarheid: 3

Samenhang: 3

Gaafheid: 3


Historische waarde:
~~~~~~~~~~~~~~~~~~~

Bel: duidelijke drieledige overgang tussen dorpskom Bel en vallei van
de Grote Nete, bestaande uit open akker-weilandareaal grenzend aan
dorpskom Bel (bij Ferraris ook open akkerland met daarop aansluitend
heide), beboste zone ten zuiden van akkerland met daarin paraboolduinen
(bij Ferraris was huidige bos open heide) en nog zuidelijker Belse Hei,
dambordvormig ontgonnen heide (nu cultuurgronden) aansluitend op Bels
Broek en valleigronden. Saffraanberg: bij Ferraris en Vandermaelen 'Ten
Broeken' genoemd; gesloten landschap met herkenbare, doch niet meer zo
gave, perceels- en grachtenstructuur en resten opgaande begroeiing (cf.
MGI). Volsbergenbossen: bij Vandermaelen afwisseling van hei en beemden;
bosrestanten met nog vaag herkenbare wegenstructuur en gesloten
cultuurland langs Greesloop en Dijkbeemdenloop (cf. MGI). Grees:
bosrestanten met herkenbare perceelsstructuur en wegenpatroon (cf. MGI)
en herkenbare perceelsstructuur en restanten opgaande randbegroeiing
langsheen Greesloop (cf. MGI, bij Vandermaelen hoofdzakelijk heide).
Heidehuizen: bij Ferraris nog heide; bij Vandermaelen eerste ontginning
van heide door systematische bebossing; bosrestanten met herkenbaar
wegenpatroon en aantasting door sportterreinen en bebouwing en zuidelijk
aansluitend gesloten cultuurland waarin de Rosselaarsloop stroomt (cf.
MGI). Het End (ten noorden van Hoolst): bij Ferraris heide op heuvelrug;
bij Vandermaelen ten dele beboste heide; aansluitend op vallei van de
Grote Nete met bosrestanten op heuvelrug en herkenbare perceelsstructuur
(cf. MGI). Archeologische vondsten: zone met lithisch materiaal,
protohistorisch grafveld en protohistorische bewoning op 'Asbergen' en
'Tombroeken' (van Saffraanberg tot Asbergen); lithisch materiaal op
'Volmolen'; lithisch materiaal op 'Verloren Schaap'; lithisch materiaal,
urnen en Romeins materiaal op 'Voddenberg' in Volsbergenbossen;
urnevondst bij 'Hulsen' (ten zuiden van Volsbergenbossen); Ijzertijd
zwaard nabij 'Grees'.


Esthetische waarde:
~~~~~~~~~~~~~~~~~~~

Overgang van dorpskom Bel-akker-bos-weiland-vallei van de Grote Nete
is heel duidelijk en voorbeeld van vroegere ontginningswijze; overige
bos-akkercomplexen sluiten hierop aan, waardoor een grote relictzone
ontstaat.




Beleidswenselijkheden:
~~~~~~~~~~~~~~~~~~~~~~

Behoud landschappelijke overgang dorp-akker-bos-vallei; vrijwaren van
verdere bebouwing.
