Bouvelobos en Hemsrode
======================

Anker ID: A34009
----------------

--------------

A. LANDSCHAPSELEMENTEN EN OPBOUWENDE ONDERDELEN
-----------------------------------------------

--------------

GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

-microreliëf
-talud

 
**Macroreliëf:**

-macroreliëf
-heuvel

**Hydrografische\_Elementen:**

-beek
-vallei

 
bronnen

**Geologie:**

-ontsluitingen

 

ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

-park

 
Hemsrode

**Kastelen, landgoederen en aanhorigheden:**

-kasteel

 
Hemsrode

**Landbouwkundig erfgoed:**

-hoeve
-schuur
-stal

 

ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

-weg
-pad

 

ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

-dreef
-bomenrij
-hagen
-knotbomenrij

**Kunstmatige waters:**

-vijver

 
**Topografie:**

-onregelmatig

 
**Historisch stabiel landgebruik:**

-permanent grasland
-kouters

 
**Typische landbouwteelten:**

-hoogstam

 
**Bos:**

-loof
-hakhout
-middelhout
-hooghout

 

OPMERKINGEN EN KNELPUNTEN
~~~~~~~~~~~~~~~~~~~~~~~~~

--------------

B.landschapswaarden
-------------------

 Wetenschappelijke waarde:
Nu staat er enkel nog bos op de steile hellingen, waar een klei-
zandsubstraat voorkomt op geringe diepte, en in de valleitjes, waar
natte alluviale gronden voorkomen. Aan het begin van de valleitjes komen
verschillende bronnetjes voor.
Historische waarde:
Het Bouvelobos is een restant van het vroegere foreest Methela. Het
bos is sterk gereduceerd en gefragmenteerd tov Ferraris (Bauvenloobosch)
en Vandermaelen (ca. 1850). Op Ferraris (ca. 1775) is de heuvelkam nog
bebost, ten tijde van Vandermaelen is de bosoppervlakte al wat meer
geslonken. Het uiteindelijke resultaat is dat de minder steile
oppervlakken ontgonnen zijn voor landbouw en de steilste hellingen, en
slecht gedraineerde gronden onder bos zijn blijven liggen. In het bos
zijn een aantal sites van de middensteentijd aanwezig
(Michelsbergcultuur), van de ijzertijd tot en met de romeinse tijd.
Vanaf de 18e eeuw zijn verschillende gehuchten langs het Bouvelobos met
een Boskanttoponiem opgedoken. In het bos zijn verschillende boswallen
aanwezig, de oorsprong ervan is onduidelijk. In het westen van de
ankerplaats ligt het kasteeldomein van Hemsrode, dat reeds op de
Ferrariskaart aanwezig was.
Esthetische waarde: De beboste hellingen zijn gesloten, de hoger
gelegen zones liggen onder akkerland, van daaruit zijn er zichten. Het
kasteel van Hemsrode is door een bebost park omgeven. Vanuit het park
vertrekken er verschillende dreven.
Sociaal-culturele waarde : Bossen en huizen rond het bos waren
geliefkoosde schuilplaatsen voor zigeuners en roversbenden; dit duurde
tot halfweg de 18e eeuw.
Ruimtelijk-structurerende waarde:
De beboste hellingen zijn gesloten, de hoger gelegen zones liggen
onder akkerland. Het kasteel van Hemsrode is door een bebost park
omgeven. Vanuit het park vertrekken er verschillende dreven.

--------------

C.TEKSTUELE Omschrijving
------------------------

 Het Bouvelobos bevindt zich op grondgebied van de gemeente Wortegem-
Petegem, het domein van Hemsrode bevindt zich op het West- Vlaamse
Anzegem. Het Bouvelobos is een restant van het vroegere foreest Methela.
Het bos is sterk gereduceerd en gefragmenteerd tov Ferraris
(Bauvenloobosch) en Vandermaelen. Op Ferraris is de heuvelkam nog
bebost, ten tijde van Vandermaelen is de bosoppervlakte al wat meer
geslonken. Het uiteindelijke resultaat is dat de minder steile
oppervlakken ontgonnen zijn voor landbouw en de steilste hellingen, en
slecht gedraineerde gronden onder bos zijn blijven liggen. In het bos
zijn een aantal sites van de middensteentijd aanwezig
(Michelsbergcultuur), van de ijzertijd tot en met de romeinse tijd.
Vanaf de 18e eeuw zijn verschillende gehuchten langs het Bouvelobos met
een Boskanttoponiem opgedoken. In het bos zijn verschillende boswallen
aanwezig, de oorsprong ervan is onduidelijk. Het bos werd lang als
hakhout- en middelhoutbos geëxploiteerd, een proces dat nog steeds
doorgaat met het hakhout van de tamme kastanjes. Het Bouvelobos is in
een zone met goedgedraineerde zandleemgronden gelegen. Nu staat er enkel
nog bos op de steile hellingen, waar een klei- zandsubstraat voorkomt op
geringe diepte, en in de valleitjes, waar natte alluviale gronden
voorkomen. Aan het begin van de valleitjes komen verschillende
bronnetjes voor. De waterscheidingskam is open akkerland. In de 13e
eeuw, en wellicht ook voorheen, sloten de bossen van Oud- Mooreghem en
Hemsrode aan bij het Bouwelobos. Bouvelo was een onderdeel van de
heerlijkheid Petegem. Het leen heette Bovinglo en was eigendom van de
familie Bovinglo, een oude adelijke familie. In de 15e eeuw waren delen
van het bos onderworpen aan een negen- jaarlijkse snoeicyclus. Het
Bouvelobos bleef, in tegenstelling tot Oud- Mooreghem en andere bossen
uit de regio, eigendom van de edelen en burgers uit de stad die zich in
de 15de en 16de eeuw op efficiënte wijze verrijkt hadden. (1) Kaarten
uit 1691 en 1694 geven een cirkelvormig bos aan. Op beide kaarten is te
zien dat de weg 'Coutray- Oudenaarde' dwars door het bos liep. Op de
kaart uit 1694 vinden we, buiten het bos, een vermelding 'Mont.' en
'Moulin'. Mogelijks zijn dit indicaties voor het bestaan van een 'mote'
of 'terp' waarop een molen werd geplaatst. Ook in 1476 werd er reeds
melding gemaakt van een 'de droge mote'. (1) Het 'Bauvenloobosch' was
ten tijde van Ferraris een aaneengesloten boscomplex dat bij benadering
166 ha groot was. Geïsoleerd, doch op geringe afstand ervan, situeerden
zich een elftal bossen die in totaal 138 ha bestreken. In
noordwestelijke richting strekte het bos zich veel verder uit dan nu het
geval is. In het begin van de 19e eeuw teisteren hongersnood en de eraan
gekoppelde aardappelplagen onze gewesten. Om aan de hongersdood te
ontsnappen, werden er door de lokale bevolking tal van bossen omgezet
naar akkerland. Vermoedelijk werden ook grote delen van Bouvelo in die
periode gekapt. Vanaf de tweede helft van de 19e eeuw wordt tamme
kastanje in onze contreien op grote schaal ingeplant. Vermoedelijk
krijgt ook Bouvelo in deze periode het overgrote deel van zijn tamme
kastanjebestanden. (1) Op de kaart van Vander Maelen (halfweg de 19e
eeuw) was het bos minstens 150 ha groot. De verdwenen zone tussen
Ferraris en Vander Maelen komt overeen met de zone tussen de Groen- en
de Bosstraat en het gebied tussen de actuele noordelijke grens van het
Bouvelobos en de Bosstraat. Voor de situatie op het einde van de 19e
eeuw staan belangrijke gegevens op kaart van 1862. Tussen de huidige
zuidoostelijke en zuidwestelijke bosuitloper verdween het bos integraal
tussen 1850 en 1862. De noordelijke grens van Bouvelobos kwam quasi
overeen met de huidige wat betekent dat hier een vrij groot stuk van het
bos werd gekapt. Het akkerland dat we actueel ten zuiden van de
Bosstraat en de ten westen van de weg die naar de Zesknok loopt, was wel
nog bebost. De twee bossen 'Bouvelo' en 'Bouvelo Noord' sloten hier niet
meer op elkaar aan. (1) De ontelbare bomputten en tracés die we actueel
in het bos aantreffen zijn 'lidtekens' van WO I. in die periode werd er
achtereenvolgens een Duits en een Engels kamp opgetrokken. Wanneer het
Duitse leger zich aan de overzijde van de Scheldevallei in het
Koppenbergbos had gevestigd, werd het vanuit het Bouvelobos bestookt
door de geallieerden. (1) Na WO I dienden de Duitser plantgoed te
leveren voor alle bomen die zij tijdens de oorlog kapten. De Duitsers
leverden ook planten, oa een groot aantal beuken uit Beieren. Nagenoeg
alle oude beuken die in het bos aanwezig zijn, werden recent na WO I
ingeplant. (1) In het westen van de ankerplaats ligt het kasteeldomein
van Hemsrode. Het landhuis ligt aan een uitgestrekte vijver. Rondom rond
liggen loofbossen. Aan de rand komen enkele percelen naaldhout voor. Een
lange dreef loopt zuidwest- noordoostwaarts. Ten noorden van het domein
lopen nog verschillende andere dreven. Ten zuidoosten van het
kasteeldomein, ter hoogte van de hoeve 'Ten Bulke' ligt de bron van de
waterloop die door het kasteeldomein loopt. Het kasteeldomein ligt op
natte lemig zand tot zandgronden. Dit kasteeldomein werd reeds ten tijde
van Ferraris op kaart ingetekend met een indrukwekkend drevenpatroon
rond het kasteel. Nu is het oostelijk deel van het drevenpatroon
volledig verdwenen. Bossen en huizen rond het bos waren geliefkoosde
schuilplaatsen voor zigeuners. In de tweede helft van de 16e eeuw was er
in het Oud-Moregembos en het Bouvelobos een vast zigeunerkampement
gedurende verschillende decennia. In 1560 zouden zich daar een
tweehonderdtal zigeuners hebben opgehouden. Door de
oorlogsomstandigheden in de periode 1744-1748 bleken de zigeuners
opnieuw in het land te zijn. Tot de bende van Jan de Lichte, in die
jaren actief, behoorde een groep zigeuners, waarvan sommige uit
Nederland afkomstig waren. Ze leefden o.a. in het Oud-Moregembos en in
het Bouveloobos. De zigeuneraanwezigheid tijdens het Ancien Régime, in
de regio stopte rond 1753. Deze twee laatst genoemde bossen deden ook
dienst als bosgeuzenschuilplaats. De bosgeuzenoptredens in Zuidoost-
Vlaanderen waren minder gewelddadig dan in andere streken. De pastorie
van Wortegem werd op het einde van de 19e eeuw gebouwd op de plaats van
de pastorie die rond 1840 gebouwd was. Het gebouw werd sterk beschadigd
in 1918. Later werden nog verschillende herstellingen uitgevoerd. Bij de
pastorie ligt een grote tuin met grote vijver in het dal. (1) Kinds, L.
2000. Uitgebreid bosbeheersplan van de bosgroepering Bouvelobos
(Wortegem- Petegem) 2000-2019. Nokere, in eigen beheer. 184 p. + 64 p.
bijlage.
