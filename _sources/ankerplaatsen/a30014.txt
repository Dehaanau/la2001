Duinen Raversijde
=================

:Ankerplaats ID: A30014




Omschrijving
------------

Deze ankerplaats strekt zich uit over het strand, de duinen tussen
Middelkerke (gem. Middelkerke) en Raversijde (gem.Oostende) met
aansluitend het Provinciaal domein Prins Karel. De zuidelijke grens
wordt gevormd door campings en de bebouwing. Het strand heeft op
regelmatige afstand kustverdedigingswerken (golfbrekers) wat afbreuk
doet aan het open karakter van een strand. Het strand eindigt op een
dijk waarop de Koninklijke Baan tussen Middelkerke en Mariakerke loopt.
In het gebied ligt een deel van de begraven vissersnederzetting
Walraversijde die door herhaaldelijke overstromingen en gebruik als
verblijfplaats voor troepen tijdens het beleg van Oostende verlaten
werd. Daarachter liggen actuele, vrij hoge zeereepduinen die niet meer
rechtstreeks met het strand in contact staan. Ze zijn min of meer
gefixeerd door vegetatie van doornstruweel, grassen en kalkminnende
vegetatie. Vlakbij het Provinciaal domein ligt een openluchtmuseum rond
de Atlantikwall met aansluitend enkele authentieke bunkers, batterijen,
loopgrachten,… uit WOII. De duinen worden begrensd door de Graaf
Jansdijk in het zuiden. Deze dijk dateert uit de 14e en 15e eeuw en werd
gebouwd om de aparte dijken te verbinden en bestaande dijken te verhogen
als weerstand tegen talijke stormvloeden. Het domein behoorde eertijds
toe aan Prins Karel die er sinds 1950 woonde. In de woning is nu een
museum over Prins Karel ondergebracht. Het domein ten zuiden van duinen
is een parkgebied met vijvers. 



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


Zeereepduinen met doornstruweel en kalkminnende vegetatie. In het
parkdomein van prins Karel heeft men nog een gave duin-polderovergang.

Historische waarde
~~~~~~~~~~~~~~~~~~


Verdwenen vissersdorp Walraversijde waarvan soms op het strand resten
worden bloot gelegd door de zee en waarvoor opgravingen verricht worden
in functie van de aanleg van het provinciaal domein.. Het domein Prins
Karel herinnert aan het verblijf van prins Karel. Resten van de
Atlantikwal die nu als open lucht museum worden uitgebaat.

Esthetische waarde
~~~~~~~~~~~~~~~~~~

Totaalsequentie van zee - duin - polders.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

De graaf Jansdijk, én de dijk tussen duinen en strand werden/worden
gestructureerd door de oriëntatie van de duinen en structureren ook
wegen buiten de ankerplaats ( Nieuwpoortsesteenweg). De dijk aan de
zeezijde van de duinen zorgt voor een structurering van het wegennet
(weg, tram, fiets). De golfbrekers delen het strand ruimtelijk-visueel
op in compartimenten.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


**Macroreliëf:**
 * kustduin

met bijhorend strand

Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**
 * park


park bij Provinciaal domein Prins Karel

**Bouwkundig erfgoed:**
 * villa


domein Prins Karel met visserswoningen gerestaureerd

**Militair erfgoed:**
 * bunker
 * verdedingingslinie


resten van Atlantikwal nu als open lucht museum uitgebaat

 **Archeologische elementen:**

Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**
 * dijk


Graaf Jansdijk vormt grens tussen duinen en achterliggende polder

Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

**Kunstmatige waters:**
 * vijver



Opmerkingen en knelpunten
~~~~~~~~~~~~~~~~~~~~~~~~~


De natuurlijke structuur van strand en duinen wordt verstoord door de
dijk en golfbrekers die de ruimte compartimenteren. De natuurlijke
overgang van strand naar duinen wordt verhinderd door de Koninklijke
Baan tussen Mariakerke en Middelkerke. Deze smalle duinreep wordt
bedreigd door de oprukkende bebouwing uit zuidwesten en noordoosten, én
door de aanwezige campings ten zuiden ervan. Door de campings is de
duin-polderovergang niet meer gaaf en herkenbaar. De campings in de
duine dienen verwijderd te worden.
