Vallei van de Maarkebeek stroomafwaarts Maarke
==============================================

:Ankerplaats ID: A40064




Omschrijving
------------

Deze ankerplaats situeert zich rond de vallei van de Maarkebeek, op
het grondgebied van de dorpen Etikhove, Edelare, Leupegem en Maarke-
Kerkem. In het zuiden van de ankerplaats meandert de Maarkebeek, met
daarrond enkele weiden. De beek is dikwijls vergezeld van
beekbegeleidende vegetatie. Ten noorden daarvan ligt een steile helling,
die grotendeels onder grasland ligt, maar waar ook enkele akkerpercelen
voorkomen en eveneens enkele bospercelen. Er komen ook enkele taluds op
de helling voor. Op de top van de heuvel ligt de kouter. Dit is een open
akkerlandgebied. Net als op de helling zijn er hier verschillende holle
wegen. Ook de ommegang is hier geplaatst. De 'Naamloze Boom' maakt er
ook deel van uit. Op Ferraris en Vandermaelen komen er enkele meersen
voor rond de Maarkebeek. Er is al beekbegeleidende vegetatie op de
Ferrariskaart aanwezig. Op de kouter en de minder steile stukken komt
akkerland voor, op de steile helling voornamelijk weiland en enkele
bossen. De bossen zijn nu nog altijd aanwezig, maar zijn wel wat in
oppervlakte gesloken. Ook perceelsrandbegroeiing is aanwezig op de
percelen van de steile helling. Het beeld vanop Ferraris en Vandermaelen
is dus weinig gewijzigd. De oudste bewoningskernen waren reeds aanwezig,
de bewoning is wel wat uitgebreid. Volgens de legende werd in 1452 een
Mariabeeld dat voorheen toebehoorde aan de pastoor van Volkegem na zijn
dood aan een kerselaar opgehangen, op de plaats van de huidige O-L-Vrouw
van Kerselare. Het eerste mirakel bij het beeld, dat toen reeds in een
klein kapelletje geplaatste was, vond plaats in 1455. De eerste
steenlegging van de oudste kapel, ressorterend onder de abdij van Ename,
bisdom Kamerijk, op de plaats van de kerselaar op 10 juli 1457 en
ingewijd in 1460. In 1570 werd de kapel vergroot door de baron van
Pamele, vermoedelijk ingevolge een gelofte door zijn vader Joos nadat
hij in Egypte door een krokodil aangevallen werd. De gebalsemde krokodil
werd later als votiefbeeld in de kapel opgehangen en in 1804 en 1860
vervangen door een houten krokodil. In 1614 werden belangrijke
herstellingswerken uitgevoerd na vernielingen tijdens de
godsdienstoorlogen. In 1679 en 1887 werden belangrijke werken
uitgevoerd. Na een brand in 1962 werd de kapel volledig vernield en
vervangen door een moderne betonnen kapel iets meer westwaarts. De
enorme betonnen overluifeling over de grote beglaasde wand zie op het
voorplein uit zodat ook het altaar van buitenaf zichtbaar is. De
muurschilderingen refereren naar de afgebrande kapel en de krokodil. Ten
noorden en oosten van de kapel staan van oudsher herbergen en het
pomphuisje, een gewit bakstenen gebouwtje in de vorm van een kapel,
vroeger met strodak, nu met een leien dak. Ten oosten van de verdwenen
kapel staan twee rijen linden, aangeplant in de 20e eeuw. De kapel van
Kerselare is nog steeds een bekend bedevaartsoord (vooral tijdens de
meimaand). Rondom de huidige bedevaartskapel ligt de ommegang van 'O-L-
Vrouw van zeven Weeën'; daterend uit de jaren zestig. Het Kezelfort is
op de Edelareberg gelegen. Het voormalige fort wordt hier volledig
ingenomen door de fruitteelt van de hier gevestigde conservenfabriek.
Het Kezelfort werd gebouwd onder het Hollands Bewind door Hollandse
vestigingsbouwers in 1822-24 als gedetacheerd werk van de vesting
Oudenaarde. Het Koningrijk der Nederlanden werd als bufferstaat tegen
Frankrijk gebruikt dmv de 19 vestingen van de 'Wellingtonbarrière'
afgesloten. Onder meer de Schelde, één der toegangswegen van Frankrijk,
werd beveiligd door vestigingen, hier ten oosten van de stad Oudenaarde
op Edelareberg. Op de Maarkebeek komen verschillende molens voor. Een
daarvan is de Ladeuzemolen ter hoogte van de wijk Ladeuze. Hierbij hoort
ook het molenaarshuis, een boerenburgerhuis met kleine aanhorigheden
naast de Maarkebeek. De watermolen werd reeds in 1571 vermeld, alhoewel
hij waarschijnlijk reeds voor 1500 bestond. De voormalige koren- en
oliemolen hing af van de thans verdwenen nabijgelegen heerlijk kasteel
van Ladeuze. In 1909 werd er een stoommachine bijgeplaatst in een kleine
aanbouw tegen de voorgevel. De graanmaalderij werd verwijderd in de
periode 1960-70, sedert 1975 is het als woning in gebruik. De
Borgtstraat, ongeveer 1 km ten westen van het centrum van Maarke-
Kerkem, refereert wellicht aan het in 1571 vermelde goed of hof Ter
Borgt, een heerlijkheid waarvan weinig historiek bekend is. Wellicht lag
ze in de buurt van de Borgtmolen op de Maarkebeek. De molen is aan het
voormalige molenaarshuis gehecht. In een document uit 1155 is er sprake
over de bouw van deze molen. In de 16e eeuw is het een korenwatermolen
die eigendom van de graaf van Lalaing is. Op de kaart van 1644 wordt die
als "Meulen ter Burch" aangeduid. In 1911-12 was er een uitbreiding van
de bedrijfsgebouwen en de plaatsing van een stoommachine. Deze bleef in
werking tot 1967. Op de Kapelleberg staat de Sint- Vincentiuskapel. Deze
bedevaartskapel is op de zuidflank van de Kapelleberg, midden een ruim
en omhaagd grasperk, met enkele linden, geplaatst. Er zijn geen bronnen
bekend die over de oorsprong, stichters of andere elementen ivm de
oprichting spreken. De jongste restauratie bracht aan het licht dat koor
tot de Romaanse periode teruggaat. De oudste vermelding gaat tot 1569
terug als kapel 'Ten Berghe'. In 1597 werd ze hersteld na verwoesting in
1580. Over de verbouwingen in de 17e en 18e eeuw is weinig bekend. In
1900 was de kapel nog gewit maar problemen met vochtigheid gaven
aanleiding tot werken aan de binnenmuren en werden de buitengevels
gecementeerd. Op de helling tussen de Kapellekouter en de Maarkebeek
staan verschillende indrukwekkende gesloten hoeven. Dikwijls uit de 18e
eeuw, met aanpassingen in de 19e en 20e eeuw. Sommige gaan op oudere
kernen terug.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


De vallei van de Maarkebeek heeft een asymmetrische vorm. De
noordhelling is veel steiler dan de zuidhelling. Op deze steilste
helling zijn er verschillende bronniveau's.

Historische waarde
~~~~~~~~~~~~~~~~~~


Op de kaarten van Ferraris (ca. 1775) en Vandermaelen (ca. 1850)
komen er enkele meersen voor rond de Maarkebeek. Er is al
beekbegeleidende vegetatie op de Ferrariskaart aanwezig. Op de kouter en
de minder steile stukken komt akkerland voor, op de steile helling
voornamelijk weiland en enkele bossen. De bossen zijn nu nog altijd
aanwezig, maar zijn wel wat in oppervlakte gesloken. Ook
perceelsrandbegroeiing is aanwezig op de percelen van de steile helling.
Het beeld vanop Ferraris en Vandermaelen is dus weinig gewijzigd. De
oudste bewoningskernen waren reeds aanwezig, de bewoning is wel wat
uitgebreid. Na een brand in 1962 werd de kapel te Kerselare volledig
vernield en vervangen door een moderne betonnen kapel iets meer
westwaarts.Ten noorden en oosten van de kapel staan van oudsher
herbergen en het pomphuisje. Het Kezelfort werd gebouwd onder het
Hollands Bewind om onder meer de Schelde, één der toegangswegen van
Frankrijk, werd beveiligd door vestigingen, hier ten oosten van de stad
Oudenaarde op Edelareberg. . De Ladeuze watermolen werd reeds in 1571
vermeld, alhoewel hij waarschijnlijk reeds voor 1500 bestond. De
voormalige koren- en oliemolen hing af van de thans verdwenen
nabijgelegen heerlijk kasteel van Ladeuze. . In een document uit 1155 is
er sprake over de bouw van de Borgtmolen. In de 16e eeuw is het een
korenwatermolen die eigendom van de graaf van Lalaing is. Op de kaart
van 1644 wordt die als "Meulen ter Burch" aangeduid. De jongste
restauratie bracht aan het licht dat koor van de Sint- Vincentiuskapel
tot de Romaanse periode teruggaat. De oudste vermelding gaat tot 1569
terug als kapel 'Ten Berghe'. Op de helling tussen de Kapellekouter en
de Maarkebeek staan verschillende indrukwekkende gesloten hoeven.
Dikwijls uit de 18e eeuw, met aanpassingen in de 19e en 20e eeuw.
Sommige gaan op oudere kernen terug.

Esthetische waarde
~~~~~~~~~~~~~~~~~~

Geopend landbouwland rond een beboste strook
langs de beek.


Sociaal-culturele waarde:



De kapel van Kerselare is nog steeds een
bekend bedevaartsoord (vooral tijdens de meimaand). Rondom de huidige
bedevaartskapel ligt de ommegang van 'O-L- Vrouw van zeven Weeën';
daterend uit de jaren zestig. Op de Kapelleberg staat de Sint-
Vincentiuskapel, een bedevaartskapel op de zuidflank van de heuvel.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

In het zuiden van de ankerplaats meandert de Maarkebeek, met daarrond
enkele weiden. De beek is dikwijls vergezeld van beekbegeleidende
vegetatie. Ten noorden daarvan ligt een steile helling, die grotendeels
onder grasland ligt, maar waar ook enkele akkerpercelen voorkomen en
eveneens enkele bospercelen. Op de top van de heuvel ligt de kouter. Dit
is een open akkerlandgebied. Net als op de helling zijn er hier
verschillende holle wegen.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


**Microreliëf:**

 * microreliëf
 * talud


**Macroreliëf:**

 * macroreliëf
 * heuvel
 * markante terreinovergang
 * holle weg

**Hydrografische Elementen:**

 * waterloop
 * beek
 * vallei
 * meander


bronnen op Kapelleberg (oa 'Fontanabronnen')

Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * tuin
 * hof


**Nederzettingspatronen:**

**Bouwkundig erfgoed:**

 * (heren)woning
 * huis


**Landbouwkundig erfgoed:**

 * hoeve
 * schuur
 * stal


**Molens:**

 * watermolen


Borgtmolen

**Militair erfgoed:**

 * fort
 * verdedingingslinie


Kezelfort

**Kerkelijk erfgoed:**

 * kapel


O-L-V van Kerselare met Rozenkransommegang

Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * kerkwegel



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep
 * solitaire boom


**Lijnvormige elementen:**

 * bomenrij
 * houtkant
 * hagen
 * knotbomenrij
 * kaphaag
 * perceelsrandbegroeiing

**Historisch stabiel landgebruik:**

 * permanent grasland
 * kouters


**Bos:**

 * loof
 * middelhout
 * hooghout
 * struweel



Opmerkingen en knelpunten
~~~~~~~~~~~~~~~~~~~~~~~~~


Een hoogspanningslijn doorkruist het gebied.


