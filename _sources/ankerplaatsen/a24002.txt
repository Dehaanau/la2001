Kongoberg
=========

Anker ID: A24002
----------------



A.TEKSTUELE Omschrijving
------------------------

De Kongoberg ligt ten zuiden van Nieuwenhove en ten westen van de weg
Denderwindeke-Vollezele. Het gebied ligt deels in de provincie
Oost-Vlaanderen, deels in Vlaams-Brabant. Tussen de Dender- en
Markvallei liggen een aantal heuvelruggen die tevens als waterscheiding
fungeren. De Kongoberg bereikt een hoogte van 105 meter boven de
zeespiegel. Tot in de eerste helft van de 18de eeuw was deze bebost, het
gebied werd aangeduid als Hulsbergbos. Dit bos werd grotendeels gerooid
en omgevormd tot weiland met perceelsrandbegroeiing. Het Molenbos is
hiervan een laatste restant. De plaatsnaam 'Achter den bos' verwijst
eveneens naar vroegere toestand. De kouter ten oosten van Hof ten Berg
was reeds op het einde van de 18de eeuw aanwezig. De
perceelsrandbegroeiingen zijn intussen grotendeels verdwenen. De beide
vierkantshoeven Hof ten Berg en Hof te Leisbroek dateren uit de 18de
eeuw. Dreven leiden naar het Hof te Leisbroek, waar ook nog de resten
van een ringgracht aanwezig zijn. Nabij het Hof ten Berg zijn een aantal
vijvers aanwezig. In alle richtingen stromen beken: naar het noorden de
Bosbroekbeek, naar het westen de Waarbeek, naar het oosten de
Vlaanderbeek en naar het zuiden de Beverbeek. Het gebied telt talrijke
bronnen. Steile hellingen kenmerken de omgeving van de Kongoberg, taluds
en holle wegen komen er talrijk voor. Aan de rand van het afgebakende
gebied liggen de gehuchten Nieuwenhove, Klein Frankrijk en Boterdaal.
Het gehucht Aulsberg is een duidelijk voorbeeld van geaccentueerde
terreinovergangen met talrijke taluds en graften. 



B.landschapswaarden
-------------------


Wetenschappelijke waarde:
~~~~~~~~~~~~~~~~~~~~~~~~~

Verspreid op de flanken komen enkele interessante vegetaties voor.
Aaan de voet van de heuvel komen ook enkele brongebieden met
interessante vegetaties voor.

Historische waarde:
~~~~~~~~~~~~~~~~~~~


Aan de voet van de Kongoberg ligt het historisch belangrijke,
omgrachte Hof te Leisbroek.

Esthetische waarde:
~~~~~~~~~~~~~~~~~~~

Samen met de Kesterheide is de Kongoberg een van
de hoogste en spectaculairste uitzichtpunten van het zuidelijke
Pajottenland, met o.m. prachtige vergezichten over de Dendervallei en
het Hof te Leisbroek.



C.LANDSCHAPSELEMENTEN EN OPBOUWENDE ONDERDELEN
-----------------------------------------------



GEOMORFOLOGIE/HYDROGRAFIE
~~~~~~~~~~~~~~~~~~~~~~~~~

**Microreliëf:**

 * microreliëf
 * graft
 * talud


**Macroreliëf:**

 * macroreliëf
 * heuvel
 * steilrand
 * markante terreinovergang
 * holle weg

**Hydrografische Elementen:**

 * waterloop
 * beek



ELEMENTEN VAN BOUWKUNDIG ERFGOED, NEDERZETTINGEN EN ARCHEOLOGIE
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Nederzettingspatronen:**

 * nederzettingspatroon
 * gehucht

**Landbouwkundig erfgoed:**

 * hoeve
 * schuur
 * stal


**Kerkelijk erfgoed:**

 * kapel



ELEMENTEN VAN TRANSPORT EN INFRASTRUCTUUR
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad



ELEMENTEN EN PATRONEN VAN LANDGEBRUIK
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * bomengroep


**Lijnvormige elementen:**

 * dreef
 * bomenrij
 * houtkant
 * perceelsrandbegroeiing

**Kunstmatige waters:**

 * vijver


**Historisch stabiel landgebruik:**

 * kouters


**Bos:**

 * loof



OPMERKINGEN EN KNELPUNTEN
~~~~~~~~~~~~~~~~~~~~~~~~~

Verspreide bebouwing op de Aulsberg, nabij Hof ten Berg en in de
omgeving van Boterdaal.
