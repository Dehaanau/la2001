Hoogveld
========

:Ankerplaats ID: A34006





Omschrijving
------------

Deze ankerplaats situeert zich grotendeels op grondgebied van de
gemeente Aalter, en ligt nog voor een klein deel op Ruiselede. Het
vroegere uitgestrekte heidegebied tussen Gent en Brugge is in de laatste
eeuwen herhaaldelijk van uitzicht veranderd. Het Bulskampveld is een van
die oude heidevelden en een deel daarvan is het Egypteveld - Hoogveld.
Dit gebied wordt gekenmerkt door oude ontginningen met een percelering
bestaande uit ofwel een geordende mozaïek van blokken en stroken ofwel
uit een dominantie van gelijkgerichte stroken. Daarnaast komen er jong
ontgonnen gedeelten voor met een planmatige verkaveling in dambordvorm
en waarvan de hoofdassen samenvallen met wegen en bosdreven. In de
omgeving van Schuurlo is het drevenpatroon veel meer breedmazig dan in
de omgeving van Egypteveld, waar er een er fijnmazig drevenpatroon is.
De ondergrond van het Bulskampveld bestaat uit tamelijk fijn zand met
hier en daar een kleilens en min of meer doorlopende zandsteenbanken of
 * platen (ook wel 'veldsteen' genoemd). Geologisch gezien behoren deze
oudere lagen tot de afzettingen van Vlierzele, vroeger ook wel het
Onder- Paniseliaan genoemd. De naam veldsteen wordt voor de groengrijze
brokken gebruikt die vaak worden opgeploegd in de veldgebieden waar het
Paniseliaan dagzoomt. De Kwartaire afzettingen zijn niet continu en
minder dan twee meter dik. De zandige gronden hebben een zure bodem die
door het regenwater sterk werd uitgeloogd. Dit betekent dat de voedzame
humus en mineralen werden uitgespoeld. Opvallend zijn de 'Lo'-
toponiemen: Kliplo, Schuurlo,... . Ze verwijzen naar een eerste
ontginningsfase (5e eeuw) in een nog bosrijk milieu. Het 'Lo'- toponiem
duidt immers op een gedegradeerd bos dat dicht bij een nederzetting
gelegen was. Het bos stond onder druk omdat men het begon te beweiden en
er hakhout uit haalde. De term 'veld' slaat op de onvruchtbare gronden,
arm aan houtgewassen en buiten het eigenlijke landbouwareaal gelegen. Op
deze arme gronden groeide een struikvegetatie met brem en struikheide.
De betere bodems waren met schraal grasland bedekt. Het regelmatige
afbranden, afsteken van zoden ruwe humus en het laten grazen van vee
boden het bos niet de kans om opnieuw op te schieten. Enkel wanneer de
antropogene invloed afnam kon het bos terug opschieten. De grote
ontginningen namen vanaf de 11e eeuw een aanvang en kenden hun
hoogtepunt in de 12e en 13e eeuw. Onder meer door usurpatie van gronden
van de Franse koning vanaf de 9e eeuw waren de graven van Vlaanderen de
belangrijkste grootgrondbezitters geworden. Vooral tussen 1215 en 1250
is de demografische druk er groot en dit zet aan tot het verder
ontginnen van de wastines. De graaf verkocht zijn gronden en liet
anderen het werk opknappen. De uitgestrekte wastines en een groot deel
van de boskernen worden onder handen genomen. In bepaalde gevallen
ontstonden kolonistendorpen, maar in de meeste gevallen waren ze kleiner
van opzet (gehuchten). Ook lekenheren en abdijen waren actief. Vooral
boeren op grote hoeves in de heidevelden werden hiervoor ingeschakeld.
Deze ontginningsgolf komt in het midden van de 13e eeuw tot stilstand.
Dit had meerdere oorzaken; het marginale karakter van deze gronden, de
hoge investeringskosten, het afnemen van de bevolkingsdruk en het
protest van de plaatselijke bewoners omdat het in oorsprong
gemeenschappelijke gronden waren die voor begrazing gebruikt werden.
Tegen het eind van de 18e eeuw werden de velden massaal in akkers
omgezet. Er werden houtkanten en/of bomenrijen rond deze landbouwgronden
aangeplant, zo ontstonden de dreven, andere grote stukken werden dan
weer bebost. De ontginningen gebeurden in een dambordpatroon, dit is nog
steeds in het landschap te herkennen. De dorpskern van Maria- Aalter,
een gehucht en later een parochie, is gegroeid na de ontginning van het
Bulskampveld in de 18e eeuw. De kerk van Maria- Aalter is 150 jaar oud,
het is een van de eerste neogotische kerken van Vlaanderen. De
voormalige kantschool van Sint- Maria- Aalter , gesticht in 1847 is
achter de kerk gelegen. De pastorie is in een ruime tuin met een grote
beuk gelegen. Het 'Hooggoed' is de verdwenen hoeve van de jezuïeten, aan
de grens met Ruiselede staat een arduinen konische grenspaal zonder
inscripties (1805). Het 'Blekkerbos' is een buitenverblijf dat in 1904
gebouwd werd op een groot deel van het vroegere domein van
Blekkervijver. Tijdens de 1e WO werd het door brand vernield en naar
verluid in 1921 in dezelfde stijl wederopgebouwd.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


Dit gebied maakt deel uit van de cuesta van Lotenhulle- Hertsberge.
De kwartaire mantel is erg dun en niet continue, de bodem is weinig
geschikt voor landbouw. Het gebied sluit aan bij het Bulskampveld in
West-Vlaanderen, het is een vrij vlak landschap met een lichte helling
naar Stratem toe. In de zandige bodem is er af en toe
zandsteen/veldsteen aanwezig.

Historische waarde
~~~~~~~~~~~~~~~~~~


Deze ankerplaats is in het historische Bulskampveld geleden. Deze
zone komt overeen met laat en op zeer systematische wijze ontgonnen
gronden. Het is een relicten van de oude heidegebieden die
gemeenschappelijke graasgronden vormden en in de 18de-19de eeuw
herbebost werden.

Esthetische waarde
~~~~~~~~~~~~~~~~~~

Dit is een vlak gebied met microreliëfelementen
en een dambordpatroon van bossen en open landbouwgebieden. De dreven
zijn sterk ruimtebepalend. Het gebied is een gecompartimenteerd
landschap.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

Het betreft hier een gesloten, deels bebost gebied. Het wegen- en
verkavelingspatroon heeft nog dezelfde structuur als de 18e eeuwse
dambordvormige ontginningen. De dreven doorsnijden het bos. Rond het bos
liggen akkers en weilanden die eveneens hetzelfde damvormvormig patroon
vertonen en afgezoomd zijn met dreven. Het wegen- en slotenpatroon zijn
overblijfselen van de ontginningswijze van dit veldgebied. Ze zijn
ruimtelijk structurerend en zorgen voor een gecompartimenteerd
landschap.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


**Microreliëf:**

 * microreliëf


**Macroreliëf:**

 * macroreliëf
 * heuvel

cuesta van Lotenhulle- Hertsberge

**Hydrografische Elementen:**

 * waterloop
 * beek


Kwade stroom

**Geologie:**

 * ontsluitingen


Paniseliaan

Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Kastelen, landgoederen en aanhorigheden:**

 * landgoed


Blekkerbos

**Landbouwkundig erfgoed:**

 * hoeve
 * schuur
 * stal


**Kerkelijk erfgoed:**

 * kerk
 * kapel
 * klooster
 * pastorie


Broeders van Liefde 'Blekkervijver'

**Klein historisch erfgoed:**

 * grenspaal


grenspaal met Ruiselede, aan Hooggoed

 **Andere:**
voormalige kantschool

Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

**Wegenis:**

 * weg
 * pad
 * Romeinse weg


Diksmuidse Boterweg

Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

**Lijnvormige elementen:**

 * dreef
 * bomenrij
 * hagen
 * perceelsrandbegroeiing

**Kunstmatige waters:**

 * poel
 * vijver


vijvers bij landgoederen, poelen bij hoeves

**Topografie:**

 * blokvormig
 * historisch stabiel


**Bos:**

 * naald
 * loof
 * hakhout
 * middelhout
 * hooghout
 * struweel



Opmerkingen en knelpunten
~~~~~~~~~~~~~~~~~~~~~~~~~


De autosnelweg E 40 doorsnijdt het Blekkerbos en de andere veldgebieden
in de omgeving. Verzuring en overbemesting van de bodem door de bio-
industrie die talrijk in de streek gevestigd is.


