Kasteel van Kolem en De Moeren
==============================

:Ankerplaats ID: A10059




Omschrijving
------------

Het Kasteel van Kolem en de Moeren zijn gelegen in de gemeente Puurs
in Klein Brabant. De ankerplaats wordt in het noorden begrensd door de
bebouwing van Sauvegarde, langs het oosten eveneens door bebouwing en
een gracht, langs het zuiden door de spoorweg St.-Niklaas-Mechelen en
ten westen ten slotte door de weg Kalfort-Ruisbroek. Deze ankerplaats
kan worden opgedeeld in 3 duidelijk van elkaar te onderscheiden
eenheden, m.n. het Hof van Kolem of parkbos rond een hoeve en schuur, de
moerassige laagte van 'Het Moer' en de aangrenzende landbouwgronden
langs de zuidelijke rand. Het Hof van Kolmen en het grootste gedeelte
van Het Moer hebben een gezamenlijke geschiedenis. Sinds de 2de helft
van de 15de eeuw, toen ze beide door de toenmalige eigenaar werden
verkocht aan de abdij St.-Bernards van Hemiksem. Van de voormalige
abdij, die lange tijd dienst deed als toevluchtsoord, blijven enkel nog
de fundamenten over. De nog aanwezige abdijhoeve en schuur dateren uit
het einde van de 17de eeuw. Van het oorspronkelijk omliggende park zijn
enkel de ringgracht en de herstelde boomgaard herkenbaar; de rest werd
bebost. Het Moer is 1 van de drie grote moerassige laagten in Klein
Brabant. Vroeger deed het dienst als turfwingebied, maar in de 17de eeuw
werd de huidige structuur gecreëerd door het opwerpen van dammen, het
graven van grachten en het beplanten van de dammen met hakhout. Aan de
westzijde werden een aantal weiden onderhouden ten behoeve van de
pachters. Door de hydrologische geïsoleerdheid van het gebied treft men
er nog zuivere milieuomstandigheden aan die, samen met de structurele
diversiteit van de vegetatie, de belangrijkste natuurwaarden bepalen.
Overgangen van het ene vegetatietype naar het andere en het dichte
patroon van grachten en dreven, maken het tot een esthetisch
aantrekkelijk geheel. Langs de zuidrand zorgt het contrast van open
akkerland met achterliggend bos voor een mooi zicht.



Landschapswaarden
-----------------


Wetenschappelijke waarde
~~~~~~~~~~~~~~~~~~~~~~~~


Door de grote structurele diversiteit, de ongereptheid van een
behoorlijke oppervlakte en de zuivere milieuomstandigheden,
vertegenwoordigt dit gebied een hoge diversiteit aan fauna en flora. Een
aantal van de voorkomende biotopen zijn uniek voor de streek en als
geheel zeldzaam voor Vlaanderen.

Historische waarde
~~~~~~~~~~~~~~~~~~


Het Hof van Kolem en Het Moer hebben een gezamenlijke geschiedenis
sinds de 15de eeuw, toen ze beide werden aangekocht door de abdij
St.-Bernards van Hemiksem. Het Hof van Kolmem is de locatie van een
voormalige refuge van de abdij. Schuur en woonhuis zijn restanten van
een gebouwencomplex dat zijn hoogtepunt kende in de 17de eeuw. De
inrichting van Het Moer dateert uit de 17de eeuw en de
landschapsstructuur is sindsdien niet meer noemenswaardig veranderd.

Esthetische waarde
~~~~~~~~~~~~~~~~~~

Het oude parkbos van het Hof van Kolem, met
ringgracht en vijver, vormt een esthetisch waardevol geheel. Het Moer is
een kleinschalig gebied met een gevarieerde structuur en talrijke
overgangen van rietvelden, hooilandpercelen, broekbossen, e.d.,
doorweven met sloten en dreven. Vanuit het zuiden heeft men een mooi
zicht op het contrast van open akkerlanden met achterliggend bos en
bomenrijen langs Het Moer.


Sociaal-culturele waarde
~~~~~~~~~~~~~~~~~~~~~~~~



Op het einde van de 16de eeuw en het begin
van de 17de eeuw, deed het Hof van Kolem dienst als toevluchtsoord in
tijden van nood.

Ruimtelijk-structurerende waarde
~~~~~~~~~~~~~~~~~~~~~~~~~~~~~~~~

Het Moer is 1 van de 3 grote moerassige laagten van Klein Brabant en
is dankzij de historische stabiliteit van het grondgebruik nog steeds
duidelijk herkenbaar tussen de bebouwde gebieden van Puurs, Ruisbroek en
Willebroek.



Landschapselementen en opbouwende onderdelen
--------------------------------------------



Geomorfologie/hydrografie
~~~~~~~~~~~~~~~~~~~~~~~~~


**Microreliëf:**

 * microreliëf


**Macroreliëf:**

 * macroreliëf
 * steilrand

**Hydrografische Elementen:**


**Moerassige gronden:**

 * moeras
 * rietland



Elementen van bouwkundig erfgoed, nederzettingen en archeologie
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

**Koeren en hovingen:**

 * park


**Kastelen, landgoederen en aanhorigheden:**

 * kasteelgracht


**Landbouwkundig erfgoed:**

 * hoeve
 * schuur


**Kerkelijk erfgoed:**

 * kapel


Kapel van Kolem

Elementen van transport en infrastructuur
~~~~~~~~~~~~~~~~~~~~~~~~~~~~~~~~~~~~~~~~~

**Waterbouwkundige infrastructuur:**

 * grachtenstelsel



Elementen en patronen van landgebruik
~~~~~~~~~~~~~~~~~~~~~~~~~~~~~~~~~~~~~

**Puntvormige elementen:**

 * solitaire boom


**Lijnvormige elementen:**

 * dreef

**Kunstmatige waters:**

 * vijver


**Topografie:**

 * historisch stabiel


**Historisch stabiel landgebruik:**

 * permanent grasland


No

**Typische landbouwteelten:**

 * hoogstam


**Bos:**

 * loof
 * broek
 * hakhout
 * hooghout
 * struweel



Opmerkingen en knelpunten
~~~~~~~~~~~~~~~~~~~~~~~~~


Door het noordelijke deel van de ankerplaats loopt de spoorweglijn
Antwerpen-Dendermonde.

