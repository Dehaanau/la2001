R14001: Scheldevallei van Dendermonde tot Kruibeke
==================================================

Verstoring:
N16 doorsnijdt polder ter hoogte van Bornem; nieuw kanaal van de
Rupel verstoort de polder grenzend aan de Rupel (Fort St.-Marie, Wintam,
Engelse Hoek, Ruisbroek).Polder Kastel, Grote Wal : gedeelte van de
polder zijn verstoord door serres ("Glazen Dorp"). De Blankaart :
percelering gewijzigd tov Ferraris, gedeelte van de polder is gelegen in
het ruilverkavelingsgebied Moerzeke (21/12/78).

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Aantal unieke morfologische en morfogenetische relictvormen: brede
afgesneden meanders, donken en oeverwallen, polders.Polder van Bornem
tussen Bornem dorp en Oude Schelde: kwartairgeologisch en pedologisch
een uniek en waardevol gebied met een rijk bodemarchief.Aantal unieke
morfologische en morfogenetische relictvormen: brede afgesneden
meanders, donken en oeverwallen, polders. Gedeelte van de Vlaamse
Vallei. De steilrand langs de rechteroever: relatief steile helling
vormt ongeveer de begrenzing van de Vlaamse Vallei. Linkeroever:
alluviale vlakte, grasland, dicht net van drainagegrachten. De afzetting
van het alluvium gebeurde tijdens overstromingen van de Schelde. De
alluviale gronden zijn ingenomen door grasland en doorsneden door een
dicht net van drainagegrachten. Schorren van de Schelde: zeer goed
bewaard en herkenbaar. Percelen bos helpen bij de drainering en
ontwatering van de polders. Uiterwaarden aanwezig: gebieden die
buitendijks liggen en bij hoge vloed nog regelmatig overstroomd worden
zodat het alluviatieproces blijft doorgaan.


Historische waarde:
~~~~~~~~~~~~~~~~~~~

Potentiële archeologische vindplaatsen aanwezig: bronstijd,
ijzertijd, Romeinse periode. Algemeen polder van Bornem: er komen veel
wielen voor (Grote Kragenwiel, Ketelwiel, Groene Wiel, enz.) en oude
dijklichamen (o.a. ter hoogte van Buitenland, Groot Schoor (zijweg
Wielstraat) en Notelaardreef). Meeste van deze wielen en dijklichamen
zijn bij Ferraris te zien.Polder Tielrode: meersland volgens Ferraris,
nu nog herkenbaar, geen perceelsranden of bossen aanwezig.
Strooksgewijze drooglegging met grote tijdsintervallen (tussen de 13de
en de 16de-17de eeuw). Inpoldering is duidelijk af te lezen uit het
perceleringspatroon. Turfputten: dikke veenpakketten worden opgebouwd in
verlaten rivierarmen en nadien uitgestoken. Polder van Kruibeke:
structuur nog zeer identiek en gaaf tov Ferraris. Percelering nog niet
gewijzigd, percelen bos nog aanwezig, soms wat uitgebreider tov
Ferraris. Groot aantal van de perceelsranden zijn bewaard gebleven.
Rupelmondse kreek: volgens Ferraris, met bomen langs het noordelijke
deel. Polder Temse: richting van de percelering volgens Ferraris,
structuur nog duidelijk herkenbaar.


Esthetische waarde:
~~~~~~~~~~~~~~~~~~~

Sterk gerichte, smalle vergezichten met grote afwisseling, opgaand
groen is ruimtebegrenzend. Overwegend lange, smalle percelen. Percelen
bos aanwezig. Soms hebben de dijken een grillig verloop.Gesloten en vrij
intact polderlandschap langsheen de Schelde en stukje Rupel.Polder
Kastel, Grote Wal: percelering blok- tot strookvormig, geen
perceelsranden, percelen bos aangeplant. Verschillende binnendijken
omsluiten de kleine, afzonderlijke polders. Akkershoofd en Groot Broek:
kleine percelen met kleine vijvers, waterputten en bebouwing.
Gedeeltelijk beplant met bomen. De Roggeman: begroeid met bomen, open
landschap met strookvormige percelering. Sterk gerichte, smalle
vergezichten met grote afwisseling, opgaand groen is ruimtebegrenzend.
Overwegend lange, smalle percelen. Percelen bos aanwezig. Soms hebben de
dijken een grillig verloop. Polder van Temse: nu gedeeltelijk beplant
met bomen en struiken.

**Sociaal-culturele waarde:**
Steendorp: resten van steenbakkerijen aanwezig.




Beleidswenselijkheden:
~~~~~~~~~~~~~~~~~~~~~~

Vrijwaren van bebouwing van om het even welke aard. Beheersen van de
recreatiedruk. Bijzondere aandacht voor de gradiënten en toposequenties
in het landschap. Accentueren van de waardevolle sites in hun omgeving.
