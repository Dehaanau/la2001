R30090: Heuvelstreek Zwevegem - Kooigem - Ingooigem
===================================================

Verstoring:
Gedeelte valt in ruilverkavelingsgebied (Tiegem 23/12/81)

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Getuigenheuvels, ondiep Tertiair. Waardevolle bosgebieden,
waardevolle vegetaties gebonden aan lijnvormige verkeersinfrastructuur.
Heuvelrij vomt waterscheidingskam tussen Leie en Schelde. Sterk golvend
landschap. Heuvels behoren tot de rij getuigenheuvels (cf. West-Vlaamse
Heuvels).


Historische waarde:
~~~~~~~~~~~~~~~~~~~

Archeologische sites o.a. Kooigem. Gedeelte buiten het
ruilverkavelingsgebied nog kenmerken van de 18de eeuw : percelering,
wegenpatroon. Omgeving Marionetteberg - Smokkelplt : percelering zoals
herkenbaar op Ferraris is nog vrij goed bewaard en herkenbaar op de
orthofoto. De kleine percelen bos die aanwezig zijn op de kaart van
Ferraris zijn wel verdwenen. Globaal gezien voor de hele relictzone : de
bebouwing was op Ferraris al zeer verspreid, percelering redelijk
bewaard gebleven, perceelsranden zo goed als allemaal verdwenen. De
streek rond Kooigem : structuur van Ferraris en Vandermaelen nog zeer
goed bewaard. Restbossen volgens Ferraris, structuur van de wegen en
percelering volgens 18de eeuw. Is rijk aan molens uit de 19de eeuw,
verdere verschillende kapellen, hoeves, kanaal, spoorwegberm.


Esthetische waarde:
~~~~~~~~~~~~~~~~~~~

Vergezichten op Scheldevallei, Vlaamse Ardennen, Leievallei, skyline
wordt bepaald door de topografie. Open landbouwlandschap met sterk
verspreide bebouwing, weinig perceelsrandbegroeiing (enkel nabij de
bebouwing in de lagere delen), beboste topzones, akkerland is
dominerend.




Beleidswenselijkheden:
~~~~~~~~~~~~~~~~~~~~~~

Behoud van het resterende open field karakter van het landbouwgebied,
beperken en groeperen van de bebouwing (vooral in het zuidelijk
gedeelte), versterken contrasten met de omliggende (gesloten of
compartiment-)landschappen en de valleien van Leie en Schelde,
versnippering door verstedelijking tegengaan
