R70020: Kamp van Beverlo
========================

Verstoring:
Doorsneden door de relatief drukke gewestweg Leopoldsburg - Peer.

Herkenbaarheid: 3

Samenhang: 3

Gaafheid: 3


Wetenschappelijke waarde:
~~~~~~~~~~~~~~~~~~~~~~~~~

Paraboolduinen komen voor langsheen de Grote Nete en aan de oostzijde
van de relictzone, aansluitend bij Hechtel. De bovenlopen van de Nete
ontspringen op het militair domein. De vallei van de bovenloop van de
Grote Nete heeft een kleinschalig bodemgebruik. Ecologisch zeer
waardevol gebied.


Historische waarde:
~~~~~~~~~~~~~~~~~~~

Hechtel heeft een dubbele dries en een typisch evenwijdig
ontsluitingspatroon. De op de Ferrariskaart aangegeven schans is nog
landchappelijk waarneembaar. Op de Ferrariskaart is de communautaire
akker van Hechtel aangegeven, die is begrensd door 2 paraboolvormige
stuifduinen. De grens tussen de stuifduinen en het akkerland werd
gevormd door houtwallen ter voorkoming van instuivend zand. Het
volledige gebied ten westen van deze plaggenakker bestaat uit heide met
enkele vennen. De Lange heuvelheide is bijgevolg een historisch stabiele
heide. De vallei van de bovenloop van de Grote Nete heeft haar
historische percelering en kleinschalig bodemgebruik grotendeels
behouden. Tijdens de eerste helft van de 19e eeuw treden twee
belangrijke veranderingen op : het Kamp van Beverlo wordt aangelegd
volgens typische dambordstructuur, bosrijk en met park en het
Gemeentebos van Hechel wordt aangelegd exact binnen de voormalige
communautaire akker. Leopoldsburg : Neo-Romaanse kerk (1901), windmolen
met molenhuis, kapel van de Heilige Theresia van Liseux (1853), een
aantal burgerhuizen, pastorie en gemeentehuis, station (1877-1878).


Esthetische waarde:
~~~~~~~~~~~~~~~~~~~

Wijdse zichten over de heide.




Beleidswenselijkheden:
~~~~~~~~~~~~~~~~~~~~~~

De huidige toestand (militair domein, bosreservaat, gemeentebos)
biedt een optimale garantie voor behoud van dit unieke landschap.
Vrijwaren van de vallei van de vallei van Grote Nete van weekendhuisjes.
Onvoorwaardelijk te vrijwaren van bijkomende versnijding door
infrastructuur.
