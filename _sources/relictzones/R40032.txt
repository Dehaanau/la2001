R40032: Stropersbos Stekene
===========================

Verstoring:
Het zuidwestelijke deel is verstoord door weekendhuisjes.

Herkenbaarheid: 3

Samenhang: 3

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Is gelegen op de dekzandrug Maldegem-Stekene. Gedeeltelijk een
kleilaag aanwezig in de ondergrond.


Historische waarde:
~~~~~~~~~~~~~~~~~~~

Huidig Stropersbos is een deel van het Koningsforeest : groot
boscomplex dat zowat het hele Land van Waas innam in de periode vóór
ontginningen 12e-13e eeuw. Het Koningsforeest was eigendom van de graaf
van Vlaanderen. Tijdens de middeleeuwen werden delen van het foreest
ontgonnen. In de 16de eeuw werd het gebied vermoedelijk onder water
gezet om strategische redenen (oorlog tussen de Noordelijke Nederlanden
en Spanje). Toestand op Ferraris : groot deel bebost met twee kleine
heideveldjes, complex van percelen met perceelsrandbegroeiing. Huidige
percelering in het bos ten zuiden van de Linie (die netals Fort St.Jan
dateert van begin 18e eeuw) is duidelijk gaaf en herkenbaar tov
Ferraris, netals de vorm van de linie. De percelering dateert van de
grote ontginningsbeweging in de 13de eeuw. De oppervlakte van het bos
neemt toe vanaf 1770 (toestand Ferraris). In de loop van de 18de eeuw
werd het bos volledig bebost en tot 1950 als hakhoutbos gebruikt.
Drieschouwen : kleine regelmatige percelen, resten van
perceelsrandbegroeiing herkenbaar zoals op Ferraris. Boscomplex steeds
toegenomen in oppervlakte. Perceelsranden in de omgeving grotendeels
verdwenen. Kemzeke verkeerswisselaar : archeologisch belangrijke zone :
verschillende grafheuvels uit de bronstijd, waterputten uit de
ijzertijd, Middeleeuwse pottenbakkerij. Sint-Gillis-Waas, Reepstraat en
Kluizenmolen : uitgestrekte rug met talrijke archeologische vindplaatsen
: steentijd, grafheuvels uit de bronstijd, uitgestrekte nederzetting uit
de ijzertijd, nederzetting uit de Romeinse periode, overblijfselen uit
de Middeleeuwen.


Esthetische waarde:
~~~~~~~~~~~~~~~~~~~

Is gelegen op een weinig uitgesproken dekzandrug met compartimenten
bossen en open landbouwland. De doorkijken en open ruimten zijn meestal
van matige tot kleine omvang. Afwisseling tussen droge en vochtige
bossen, tussen droge en vochtige graslanden en akkers al dan niet
omzoomd door rietkragen of door houtkanten. Vanop de hoger gelegen
spoorwegberm mooie en gave zichtpunten op de relictzone.




Beleidswenselijkheden:
~~~~~~~~~~~~~~~~~~~~~~

Controle op het recreatieve gebruik en op de bebouwing, vnl. m.b.t.
de weekendverblijven. Accentueren grenzen met de Zeeuwsch-Vlaamse
polders en de Moervaartdepressie. Verbinden boscomplexen en toevoegen
lineair groen is aangewezen.
