R40036: Hekkenhoek, Gavers, De Vliet, Wezepoel-Hoek
===================================================

Verstoring:
Gedeelte van de relictzone valt in het ruilverkavelingsgebied
Moerzeke (21/12/78) namelijk een deel van Puienbroek ten noorden van de
Vliet en Laag Overdijk.

Herkenbaarheid: 1

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

De relictzone bestaat uit verschillende delen gelegen aan de rand van
de Scheldevallei. Zandige bodem. Het gebied ten westen van Zele
(Wezepoel-Hoek) sluit hier landschappelijk op aan.


Historische waarde:
~~~~~~~~~~~~~~~~~~~

Hekkenhoek : huidige percelering volgens Ferraris,
perceelsrandbegroeiing goed bewaard, de natte weilanden aanwezig op
Ferraris zijn nu kleine visputten en beplant met bomen, vroegere
toestand duidelijk herkenbaar. Gebied ten noorden van Hekkenhoek en ten
zuiden van Gavers : percelering ongeveer volgens Ferraris, resten van
perceelsrandbegroeiing zijn bewaard. Gavers : op Ferraris overwegen
natte weilanden, nu visputten en beplant met bomen. Omliggende
percelering volgens Ferraris. Ter Killem en Puienbroek : percelering
grotendeels herkenbaar volgens Ferraris, resten van perceelsranden
aanwezig, op Ferraris natte weilanden aanwezig, loop van de Vlier
volgens Ferraris. Wezepoel-Hoek: toestand Ferraris : kleine blokkige
percelering en perceelsranden, huidig wegenpatroon volgens Ferraris. De
toestand van Ferraris en Vandermaelen is sterk herkenbaar in de huidige
toestand.


Esthetische waarde:
~~~~~~~~~~~~~~~~~~~

Landschapsbeeld van weiland met knotwilgen, hoewel grotendeels
verdwenen. Zele-Dijk : gebied met kleine, regelmatige percelering,
overwegend rechthoekige vorm, veel perceelsranden aanwezig en kleine
percelen bos langs de Schelde. Gedeelte ingenomen door kwekerij (langs
baan Zele-Dendermonde). Wezepoel-Hoek: Kleine blokkige percelen met
perceelsrandbegroeiing. Vormt een gecompartimenteerd landschap. Klein
bos aanwezig nabij kasteel Hof ten Goede, vormt het kasteelpark.
Tuimelaarkapel.



