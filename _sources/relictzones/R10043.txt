R10043: Ontginningsblok Groenendaal, Zwarte Heide, Nieuwe bossen en Werkendam
=============================================================================

Verstoring:
Slechts enkele ontginningsblokken zijn aangetast door bebouwing; in
zuiden van gebied komt recreatiedomein voor.

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Zwartwater, Haverven, Grote en Kleine Klottaard (naast tientallen
andere Turnhoutse vennen en vennetjes): rechtstreeks op de klei, wat hen
unieker maakt en enkele voordelen geeft (drooglegging door doorboring
van onderlaag is onmogelijk, zijn stabieler en verzuring laat er zich
minder voelen); op waterscheiding tussen Maas en Schelde gelegen; groot
heidecomplex van droge en natte heide met daartussen overgangen naar
vennen, hooilanden, enz. met een grote verscheidenheid aan
vegetatietypen (inclusief enkele zeldzame plantensoorten) als gevolg;
belangrijk voor weidevogels en andere vogelsoorten;


Historische waarde:
~~~~~~~~~~~~~~~~~~~

Bij Ferraris nog open heide met vennen; bij MGI dambordvormige
ontginningsstructuur, hoofdzakelijk bebost met enkele open percelen
heide en enkele vennen; ontginningsstructuur is nog duidelijk herkenbaar
(cf. MGI); grote delen zijn nog bebost en de open stukken zijn ingenomen
door akkerland, waarbij de oorspronkelijke percelering (cf. MGI) niet
steeds is aangehouden; verschillende vennen komen nog voor, vb.
Klotteraard (klot = turf van opgebaggerd veen). In 1770 werd heide- en
vennengebied ten noorden van Turnhout bij een grootschalige verkaveling
in rechthoekige blokken opgedeeld (o.a. kaarsrechte Kasdijk ten westen
van Zwart Water herinnert daar nog aan); tot WO II heide vermoedelijk
begraasd of misschien gebrand; in 1910 grote heidebrand en deel van
Hoogmoerheide onbeheerd waardoor spontane bosontwikkeling ontstond.
Zwartwater: gaaf ven (cf. Vandermaelen en MGI) tussen veld en bos
gelegen; voordien een van de vele vennen op de heide; beginpunt van de
Mark van Merksplas. Nieuwe Bossen: bij Ferraris en Vandemaelen gesloten
akkerland; nog herkenbare ontginningsstructuur (cf. MGI). Werkendam:
gesloten bosrijk gebied met herkenbare structuur (cf. MGI); opmerkelijk
zijn de Meirgoorhoeven, 5 hoeven die bij Vandermaelen reeds vermeld
zijn. Archeologisch belangrijk gebied met vondsten als pr√©historische
bewoning nabij Hoge Heide, grafheuvels nabij vliegveld,
oppervlaktevondsten uit Mesolithicum nabij Zwarte Heide, lithisch
materiaal nabij Dombergheide, protohistorische begraving en Romeinse
bewoning nabij Heizijde en Boones Blijk, Romeinse vondsten nabij
Kastelein en vele andere (cf. IAP e.a.).


Esthetische waarde:
~~~~~~~~~~~~~~~~~~~

Ondanks schaalvergroting van akkerpercelen is de grote
ontginningsstructuur (vnl. wegenpatroon) nog goed herkenbaar, waardoor
de restanten bos en het omgevende open landbouwgebied een mooi geheel
vormen. Ter hoogte van vennengebied enkele open heideplekjes tussen het
bos; enkele lichte verhevenheden (vnl. in Hoogmoerheide) geven het
ecologisch waardevol geheel een portie landschappelijke verscheidenheid
en aantrekkelijkheid mee.

**Sociaal-culturele waarde:**
Zwartwater: vanaf 1826 werd venwater door blekerij gebruikt (nog geen
100 jaar later reeds in onbruik geraakt).




Beleidswenselijkheden:
~~~~~~~~~~~~~~~~~~~~~~

Vrijwaren van ruilverkavelingswerken.
