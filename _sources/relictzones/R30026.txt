R30026: Nieuwlandpolder en Lenspolder
=====================================

Verstoring:

Herkenbaarheid: 2

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Ongestoorde duin-polderovergang in Lenspolder, strandvlakte van de
Lenspolder. Middeloud duingebied (Littoduinen) met waardevolle
kopjesduinen en schrale vegetatie. Het duingebied vormt een uitloper van
het biologisch zeer waardevol duingebied Groenendijk-Monobloc. Het
bestaat uit gefixeerd kopjesduin met duin-polder-overgangen. Relict van
Ijzerarm. Kreek van Nieuwendamme en bedijking. Oude strandvlakte met
binnenduinrand. In de Lenspolder en noordelijk van de Littoduinen loopt
een duinbeek, de Waterloop zonder naam.


Historische waarde:
~~~~~~~~~~~~~~~~~~~

Inpoldering vanaf de 12de eeuw. Ringvormige inpolderingsdijk
Boterdijk : tracé duidelijk herkenbaar. Boogvormige dijkrelicten volgens
krekenpatroon. Strategische site Fort Nieuwendamme, belangrijk voor de
Ijzer en Nieuwpoort.


Esthetische waarde:
~~~~~~~~~~~~~~~~~~~

Open landschap met panoramische zichten in vele richtingen. Vlak open
landbouwgebied met kleine, lage kerndorpen, verspreide alleenstaande
bebouwing, kleine tot matig grote onregelmatige percelen, geen
perceelsrandbegroeiing, overwegend weiland.




Beleidswenselijkheden:
~~~~~~~~~~~~~~~~~~~~~~

Maximaal behoud van het open landelijk karakter door :
niet-grondgebonden landbouw te weren, architectonisch inpassen van
nieuwe constructies zodat ze de bestaande vertikale blikvangers niet
domineren, bebouwing beperken tot de renovatie van de bestaande
bebouwing, enkel kleinschalige ambachtelijke industrie te stimuleren
aansluitend bij de bestaande kernbewoning, het weren van alle
lintbebouwing, het behoud van grote open ruimten met weinig lineair
opgaand groen, ecologische corridors vooral te associëren met sloten,
dijken en wegen, het accentueren van de identiteit tussen de
verschillende subeenheden.
