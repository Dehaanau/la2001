R40093: Archeologische zone oostrand Cuesta van Oedelem - Zomergem
==================================================================

Verstoring:
De relictzone valt gedeeltelijk in het ruilverkavelingsgebied Adegem
namelijk het gedeelte rond Kampel, Heulendonk, Kleemputte en Appelboom.
Oorspronkelijke percelering gewijzigd door ruilverkaveling.

Herkenbaarheid: 1

Samenhang: 1

Gaafheid: 1


Wetenschappelijke waarde:
~~~~~~~~~~~~~~~~~~~~~~~~~

Is gelegen in zandgebied, vormt overgang naar de Cuesta van Oedelem -
Zomergem. Vlakke topografie.


Historische waarde:
~~~~~~~~~~~~~~~~~~~

Grootste erfgoedwaarde van de relictzone is de archeologische waarde.
Oostrand van de cuesta van Oedelem-Zomergem: verschillende grafvelden en
grafheuvels uit de bronstijd. Adegem, Verbranden Bos: uitgestrekt
grafveld met verschillende grafheuvels uit de bronstijd.


Esthetische waarde:
~~~~~~~~~~~~~~~~~~~

Verschillende zichtpunten vanop de cuesta van Oedelem - Zomergem op
deze relictzone. Open landbouwlandschap met enkele verspreide hoeves en
lintbebouwing langs de belangrijkste wegen.



