R30078: Zuidelijke rug van de West-Vlaamse heuvels
==================================================

Verstoring:

Herkenbaarheid: 3

Samenhang: 2

Gaafheid: 2


Wetenschappelijke waarde:
~~~~~~~~~~~~~~~~~~~~~~~~~

Heuvelrij is beduidend lager dan de centrale heuvelrug van de
West-Vlaamse heuvels. De erosie van de Diestiaankap, het Lutetiaan en
het Bartoon is hier al verder doorgezet. Hierdoor is de
reliëfsintensiteit niet meer zo uitgesproken dan in de omgeving van
Wijtschate en Mesen. De zuidflank van de rug daalt vrij snel al naar de
uitgestrekte Leievlakte. Deze kam is bovenaan vlak. Door zijn ligging,
evenwijdig aan de noordelijke rug, vormt deze kam een soort "voorland".
Hij is echter heel wat lager en niet bebost.


Historische waarde:
~~~~~~~~~~~~~~~~~~~

Op de kam van Nieuwkerke loopt de Gallo-Romeinse heirweg
Kassel-Wervik-Doornik. Tijdens WOI vormt het gebeid het toneel van
talrijke veldslagen en het hele gebied wordt als het ware omgewoeld :
alle bomen, hagen en boomgaarden verdwijnen hierdoor. Talrijke
oorlogsmonumenten houden de herinnering aan WOI levendig.


Esthetische waarde:
~~~~~~~~~~~~~~~~~~~

De reliëfsintensiteit is duidelijk uitgesproken en dit resulteert in
verschillende vergezichten. Overwegend kleine blok- tot strookvormige
akkers of weidepercelen die soms door bomenrijen zijn omgeven. Bebouwing
overwegend geconcentreerd in lintbebouwing.




Beleidswenselijkheden:
~~~~~~~~~~~~~~~~~~~~~~

Vrijwaren van het landelijk karakter en vrijwaren van de heuvels van
bodemerosie en te grote betredingsdruk (toerisme). Behoud en herstel van
de bossen op de topzones.
